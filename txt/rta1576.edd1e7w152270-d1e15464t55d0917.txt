 Montag den 17 September   
        
         Ist der Kff rath zusamen khommen dabei dem Ff rath und den andern stenden antzaigen oder vermelden lassen die  röm ksl Mt  unser allergnedigster H heten sich uff dero guetachten uber den andern driten vierdten fünfften und sechsten articl irer Mt  proposition  uf der anwesenden chur- und Ff auch der andern stendt und duplic allergnst resolviert wie copia apud acta zufinden  +   
         Wuecherliche conträct  Nachdem ist auch ein besonder puncten die wuecherliche conträct betreffendt von der  ksl Mt  den stenndenn umb ir guet bedunckhen proponiert worden laut copi so apud acta  +  davon dann auch tractiert und  ir Mt  ein underthenigstes guet bedunnckhen darüber ubergeben und folgends in abschidt gebracht werden soll 
         Ritterordnung in  Ungern    Es ist auch weiter wie apud acta auch zufinden  +  ain usfürlicher rathschlag fürkhommen was massen durch die teutsche herrn  die  grenitzen in Hungern  versehen selbigen gleichen mit was conditionen das angestelt und etlicher thumbherren prebaenden auch dartzu genommen werden möchten alles anherers inhalts selbigen fürschlags  daruff dann  ir ksl Mt  von den stenden gleichsfals ein rathsamb guetbedunckhen begeren Derselbig fürschlag solt nun auch baldt in berathschlagung getzogen und die  röm ksl Mt  ufs ehist immer müglich darüber allerunderthenigst beantwurt werden 
         Kurfürsten- und Fürstenrat 
         Fuldische restitution sachen  Eodem die ist im Kff rath in der fuldischen sachenn contra das capitel ritterschafft und  bischoffen zw Würtzburg  was der Kff guetachten ist refferiert hingegen des fürstenraths bedenckhen diser sachen halben auch correfferiert worden  Weil aber der Kff rath der mainung gewesen das die  röm ksl Mt  die ußgangene mandata continuieren und  der abbt  würckhlich restituiert werden soll der fürstenrath aber einandern miltern weeg fürgeschlagen hat so stehet es nun mer an dem wie man sich noch miteinander vergleichen werde 
        