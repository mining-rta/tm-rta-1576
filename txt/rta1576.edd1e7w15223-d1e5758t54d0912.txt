 12 Septembris   
        
         In articulo pacis  zu triplicirn  ir Mt  het sich wol versehen die stendt wurden in der sachen ein merers gethan haben Weil es aber nit sein wollen musten  ire Mt  es dabei pleiben lassen und wolten zwar ir ampt in dem und andern gern thun  sich  weil  s  aber dazu ir hilff auch erforder wolte sie sich dero aigentlich versehen mit ermanung das nachmals uber dem speirischen abschidt  zuhalten und one patenten kein werbung vil weniger furzueg zugestatten etc  Sonsten 
         Hispanisch krigsvolck  Admonebat hic  dominus Schwendi  das in den patenten die obristen zu haltung artikels briff item disciplinae militaris und das die krigsleut nit verfortailt sondern bezalt etc verbunden item mit Hispanien gehandlet werden solte das wan man ime krigsvolck zukumen liß  ir Mt  macht haben solt die obristen und bevelchsleut ex suis zugeben damit man also mit der zeit krigsleut ziglen  mochte Quae notanda in posterum potius quam modo ad status deferenda censebantur 
         Sonsten wolten  ir Mt  nachdenckens haben was  nach gelegenhait  ungeverlich der ubertretter halben nach gelegenheit ires bezaigens furzunemen sein wolte mit angeheffter ermanung das  stend  die verfassung in kraissen wurcklich angestelt und  ir Mt  derselben wie hivor verabschidt  bericht wurden item auch dahin getracht wie sondere landtsrettungen zu abtreibung unversehener einfel angestellet werden mochten 
         Recuperationis 
         Recuperationis articulus  Ist dahin bedacht das anfenglich stendt erpitten zubeloben dan zuvermelden das die sach mit Revel  alberait irem begern nach verrichtet Und weil zweifelich ob  Pomern  zihen wolt  solten stendt auff ein andern fursten dencken Die teutschen hern solten nit  legati  tanquam legati sed tanquam adiuncti und umb berichts willen mit zihen So hilt  ir Mt  auch fur nottig das sehestet mitschickten stelt es zu ine quem velint mittere Instruction hat bißhero in mangel berichts von Lifflanden nit gestelt werden mögen wer aber des teglich wartens solt in  als dan communicirt  oder da es jha hie nit geschehen kont den Kff zuschicken 
         Daneben admonet  her von Schwendi  das 2 punct  zuver  anzuregen nottig ad politiam pertinentes  Juden  1 Primus der juden halben das aller ir wocher  abgerait  und auff cinque per cento reducirt und dabei verpotten wurdt keim  hinfurter weiter oder hoher zuleisten oder zuzalen 2 Das zustatuirn das hinfurter kein korn- oder weingulten  hoher als vom 100 funff oder 20  %  ertruge solte kaufft werden was aber vor  kaufft  darauff gemessigt und den debitoribus frei stehn solt das gelt oder korn oder wein zugeben in dem wert wie es gilt 
         Placuit ut admoneantur status das solche puncten vermog der polliceiordnung  repetirt werden 
        