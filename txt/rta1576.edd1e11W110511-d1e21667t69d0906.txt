 6 Septembris  mane 
        
         Relatio zum furstenrath uff die  replic des 2 propositions puncten    Uff gesterigen ansags zettel wardt dem fürstenrath referirt waß uff die  replic in dem 2 propositions puncten  geschlossen 
         Saltzburg  nomine deß fürstenraths Hetten diesen puncten auch in berathschlagung gezogen und daß  ir Mt  in dem ersten puncten sich vergleichen dabey lassen sie eß Waß aber execution oder straff anlangett erstlich die jenigen so die patenten nitt außgebracht wie  anno 70  versehen hetten sich entschlossen daß die patenten pleiben sollen wie  anno 70  geschlossen Wie aber die jenige zustraffen so albereit gesundigett bedenckhen sie allerhandt ursachen warumb die scherpff yetzo nach gelegenheitt deß Reichs nit furzunemmen sonder  ir Mt  heimbzugeben die übertretter vor sich zufordern den miltten weg uff die abbitt vor die handt zunemmen und also die scherpffe fallen zulassen doch dergestaltt ut sit exemplo aliis 
         Saltzburg  nomine fürstenraths nach gehabdtem bedacht Ercleren sich ferner soviel die ordenlich kriegs werbung straff und daß dieselb der  ksl Mt  heimbzustellen vergleichen sich durchauß 
         Maintzisch cantzler  Demnach man befindt daß man einig alß hett die meintzisch cantzley dasselb uffs papir bracht so abgelesen werden soll Quod factum   
         Nota In supplication büchern zufinden  Deßgleichen ist abgelesen waß decretirt im supplication rath uff Metz und Tull  supplication in sachen begerten nachlas in Reichs anlagen   
         Maintz  nomine churfürstenraths Lassen eß bey dem concept der  duplic uff den 2 propositions puncten  pleiben deßgleichen bey den andern concepten allein da die durchzüg gemeldett haußzulassen ut in conceptis 
         Relatio der  stend duplic uff den 6 puncten    Maintz  referirt ferner waß uff den  6 propositions articul der replic  im Kff rath geschlossen 
         Ostereich  nomine fürstenraths Befinden in dieser replic daß sich die  ksl Mt  in recuperatione einig machen mitt dem chur- und f bedenckhen Legation und schickhung anlangendt sey der  ksl Mt  heimbgesteltt dabey eß zulassen Costens halben in ansehung der furstlichen person und honorarien woltten sie zu besser außfürung eß gern uff ein monat regulirn auch gern erlegen  uff bestimbte termin  Lifflandt betreffendt danckhsagung ut churfürstenrath Wollen doch auch gewerttig sein waß der  landtvogt Ilsung  bey den legstetten außgericht oder sie bewilligt   
         Ostereich  nomine fürstenraths Vergleichen sich mitt deß churfurstenraths bedenckhen allein deß costens halben ob wol  ir Mt  die bewilligung deß halben  costens  monats  abnemmen sey doch angehefftet da der legat  ettwas außlege dz die stendt solches erlegen soltten Und werde sich schwerlich einer solcher gestaltt darzu gebrauchen lassen doch uff verbesserung 
         Maintz  nomine churfurstenraths Befinden daß man einig  allein  deß costens halben nit Weil dann nehermals beschlossen daß der halb monat genug und wann man an die  grenitzen  kombtt daß die gesanten angenommen und frey gehalten werden ergo eß dabey zulassen 
         Furstenrath Vergleicht sich da eß nitt anderst sein khan 
         Wardt daruff daß concept wie eß im Kff rath verglichen abgelesen   
        
         Relationes zum stettrath  Dem stettrath wardt hieruff auch referirt waß in dem polonischen wesen der chur- und fürstenrath sich verglichen   
         Polonisch wesen  Regenspurg  nomine deß stettraths Hetten auch nit underlassen daß polonisch wesen vor die handt zunemmen und hetten ein einhelligs bedenckhen uffs papir bracht  Dieweil eß dann mit diesem bedenckhen einig achten sie one nott die hern damit zubeschweren sonder lassen eß also bey gemeinem beschluß deß chur- und fürstenraths bewenden 
         Churfürsten- und fürstenrath lassen eß auch dabey bewenden 
         2 puncten  Maintzischer canzler  referirt ferner dem stettrath waß beschlossen uff die  replic deß 2 propositions puncten   
         Stettrath Wiewol sie auch  diß  ir  bedenckhen in diesem puncten  uffs papir bracht dieweil sie aber mitt diesem deß chur- und fürstenraths bedenckhen einstimmen achten sie auch one nott sich ferner damit uffzuhaltten 
         6 puncten  Ferner wardt dem stettrath auch referirt waß uff die  replic deß 6 propositions puncten  im chur- und fürstenrath verglichen   
         Stettrath Vergleichen sich hierin durchauß  wie   
         Warden daruff die concepta ausserhalb polonischen wesens abgelesen wie auch Metz und Tull anlangtt Gefallen dem chur- fürsten- und stettrath durchauß 
         Fulda contra Würtzburg  Maintz  proponirt ferner waß die  ksl Mt  überreicht in die meintzisch cantzley vor ein decret und acten in causa Fulda contra Wirtzburg Dieweil dann befürderung desselben begert worden alß hett man sich verglichen solchs abzulesen 
         Quod factum   
         Und da eß zu spat worden wider durch Meintz stundt ernent uff  morgen  wider hora septima zusammen zukommen 
        