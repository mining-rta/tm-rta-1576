 Sabbati 14 Julii  hora 7 in  palatio imperatoris   
        
         Sein die catholische stendt darbei dan auch der  Kf von Coln  personlich    St Johans ordens maister    hertzog Wilhelm von Bayern    bischoff von Auchßpurg    Eystatt    Regenßpurg  unnd von  personlich gewest  unnd  Status catholici exhibent  imperatori  offend    haben also  obberurte verfasten schrifttlichen gegenbericht  hochstgedachter ksl Mt  in underthenichkaitt uberraichtt unnd durch den  mentzischenn cantzler  waß sich deß puncts der freistellungh halben uf vorigenn reichßtegen zugetragen was sich auch weilandt  kaiser Ferdinandt  anno 59  zu Augßpurgh daruber mündtlich und schrifftlich ercklertt  kurtze erinnerungh  irer ksl Mt  thun laßen unnd ferners gepetten wie in berurter schrifft gepetten wirtt 
         Solche schrifft haben die  ksl Mt  zu selbst  henden empfanngen und darbei angezeichtt  ire Mt  wißte sich des verlaufs angerechter handlungh woll zu berichten  ire Mt  wolten muglichen vleiß anwenden damitt solcher handel in richtigkaitt gesteltt und die catholische stende deßhalben ferer unbemuhett pleiben mechten 
        