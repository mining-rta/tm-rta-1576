 Donnerstag 20 Septembris   
        
         Meintzischer cantzler  proponirt Nach dem in puncto der türckhenhilff uff den römerzug geschlossen stünde nunmehr ferner in specie davon zureden 
         Umbfrag 
         Trier  Wisten sich voriger bewilligung zuerinnern hetten ge  wölt    caesar  damitt zufriden gewesen wehre  Aber wie dem so hetten  ire Mt  die nott dermassen vor augen gesteltt daß Trier  ir Mt  in diesem zufallen müssen Und ob schon ein grosses begert wirdt so müsten sie dabeneben bedenckhen da  caesari  nitt geholffen der feindt überhandt nemmen wirdt darum  sey Trier  caesari  dergestalt  ir Mt  under augen zugehn gewiltt daß nemlich  caesari  uff 6 jhar lang yedes jhars 10 monat zubewilligen ziel uff Martini und Purificationis zusetzen  Beharrliche  Eilendt  hilff belangendt verhoffen da  ir Mt  daß polonisch wesen pleiben liessen soltte die gefahr nitt so gros sein doch in eventum woltten sie uff solchen fall 20 monat bewilligt haben were in summa 80 
         Cöllen  Obwol vonn anfangs uff die hilff deß römerzugs geredt so befindt man doch auß der  ksl replic  waß diß fur ein beschwerlich werckh darumb  ir Mt  billich die handt zu bietten Derwegen sie nichts liebers gesehen dann dz die hilff treglich und gleich durchgehendts were dann durch den römerzug die underthanen am meisten beschwert auß denen ursachen dann sie den gemeinen pfennig fürgeschlagen Derwegen da uff den zweitten weg geredt wolln sich hernach vernemmen lassen 
         Pfaltz  Hetten  gestern  abendt bevelch bekommen uff die beschehene legation zu den churfürsten Vernemmen dz  ir Mt  diser zeitt deß geltts nöttig befinden aber in andern ortten die nott grösser alß bey  irer Mt  Yedoch hette  Pfaltz  alle onera hindangesezt und ohnangesehen wie grossen schaden der arme man an korn und wein genommen auch zum newen holtz und guetter saat wenig hoffnung also  Pfaltz  den underthanen mit fürleyhen die handt bietten müste so woltten sich  Pfaltz  endtlich resolvirt haben  caesari  24 monat uff den einfachen römerzug in 6 jharn zuerlegen Aber die 12 monat uff nechst  Martini  sey  Pfalz  ohnmüglich konte sein underthanen fur außgang deß reichstags nitt belegen drumb daß erst ziel uff  Laetare  daß ander uff  Nativitatis Mariae  zusetzen Die eilendt hilff belangendt Dieweil der friedt mit dem türckhen uff acht jhar geschlossen  werde die gefahr nit so gros sein Konnen derwegen nit gedenckhen warumb die underthanen mit dieser hilff anzugreiffen dann soltte geltt gemacht und erhoben werden ehe eß die not erfordert were nit nutz Derwegen wie sie sich hievor erclert da der türckh den anstandt brechen oder krieg vornemmen soltte daß alß dann  Pfaltz  caesari  mitt volckh und hilff zu roß und fues zuziehen wölle Hetten auch bevelch deßwegen soviel daß zuziehen anlangt mit den andern sich zuvergleichen Uff welche meinung  Pfaltz  gegen den legaten sich auch ercleret    caesari  zureferirn Der zalfrist halben wollen sich mit andern vergleichen gönnen sonnst  caesari  waß andere thun wöllen die eß besser vermögen Repetirn sonnst waß sie sich hierunder diß puncten und deß ritterorden halben ferner ercleret 
         Sachsen  Zu anfang wie  Trier  Und dieweil Sachsen vernommen der ksl Mt fürstehende not hetten sie sich uff die 72 monat erclerett hetten geachtet  caesari  damitt geholffen were Dieweil aber andere mit inen nitt einschlagen vergleichen sich mitt  Trier  uff 60 monat und 20 zur eilenden hilff 
         Brandenburg  Repetirn weß sie sich hievor erbotten nemlich 60 monat zur beharrlichen hilff und 10 zur eilenden uff den nottfall da der türckh oder ein bellerbege mitt höres crafft uff sein solle Da eß dann damitt nitt genug sey Brandenburg erbiettig die kraishelff noch darzu zulaisten 
         Maintz  Achten onnöttig zuerholen waß die  ksl Mt  der beschwerlichen nott halben ferner eingefürett Und sey Meintz erbiettig waß möglich zulaisten  ir Mt  die handt zubietten aber dennocht auch zuerwegen wie eß mitt den armen underthanen diß jhars ein beschaffenheit gewunnen also daß Meintz iren underthanen selbst fürleyen müsse Weil aber die nott so gros angezogen wirdt und auß eingefürten ursachen durch ein mehrers uff 60 monat gangen alß wisten sie sich nitt abzusönndern Da dann nottig die eilendt hilff zulaisten woltten sich auch nit absondern Dieweil aber man sich noch nit durchauß verglichen alß stünde ferner davon zureden sonderlich der ziel halben zuschliessen wiewol  Martini  und  Purificationis  vast nahe doch soll inen dz meher auch nit zuwider sein 
         2 umbfrag 
         Trier  Hetten sich uff beede eilende und beharrliche hilff vernemmen lassen und dieweil sie auß den nachstimmenden ir meinung vernommen seyen sie auch zufriden daß  yedes jars  10 monat uff den einfachen römerzug in 6 jharn  zuerlegen zubewilligen und uff den fall der eilenden hilff selbigs jhars noch 10 monat auch zuerlegen Die ziel belangendt Soltt uff yetz  Martini  5 monat und nechst  Purificationis  auch 5 monat erlegt werden Particularia und gewonliche clausul anlangendt wie  anno 66   
         Cöln  Dieweil sie auch der ksl Mt anligen befinden  Trier    Sachsen  und    Brandenburg  und  Meinz  uff ein mehrers gangen gemeinlich aber uff die 60 monat alß thun sie diese bewilligung  thun  so wol zur beharrlichen alß eilenden hilff wie  Trier  Legstett und particularien halben wie  anno 66   
         Pfaltz  Weren in irem vorigen voto gehörett lassen eß dabey bewenden Ziel halben konn uff  Martini  irethalb nitt sein sonder uff  Purificationis  und  Nativitatis  Legstett hett sein bescheidt Und woll vor allen dingen ein notturfft sein zusehen damit daß geltt auch wol angelegt werdt wie offtmals durch sie angezogen und repetirt dann sonnst komme daß geltt hinweg werdt nichts damit außgericht 
         Sachsen  Wie  Trier  in der eilenden und beharrlichen hilff und wann sich ein hauptzug herausser begebe daß in demselben neben den ordinari 10 monaten noch 10 monat erlegt würden Termin uff  Martini    Purificationis  yedesmals 5 monat volgendts uff  Laetare  und  Nativitatis   
         Brandenburg  60 monat in sechs jharn zur beharrlichen hilff und noch 10 monat in demselben jhar wann der  türckh herausser zöhe über welches sie kein andern bevelch Termin wie Sachsen 5 monat uff  Martini  soviel uff  Purificationis  und volgents  Laetare  und  Nativitatis  und also ausserhalb Martini und Purificationis vorttahne   
         Maintz  Verstehn daß mehr zur beharrlichen hilff uff 6 jhar 60 monat und dann zur eilenden hilff selbigen jhars 10 und also 20 monat Der ziel halben vergleichen sie sich mitt den andern auch damit man aber durchauß einig sein mög der 70 monat uff die beharrlich und eilendt hilff deßgleichen wie die  erste  ziel in dem ersten jhar zuerlegen soltten sich erclern 
         3 umbfrag  Conclusio der beharrlichen und eilenden türckenhilff 
         Trier  Beharrlicher hilff halben were man einig eilende hilff sey dahin gemeinet in demselben jhar da ein heerzug herauß gehe soll man neben den ordinari 10 monaten noch 10 monat erlegen Doch da eß nottfall nitt begebe soltt man an diese 10 monat eilender helff nitt verbunden sein Wie auffsehung und anordnung zemachen item pfennigmeister zubestellen profiandt und anders zuverschaffen davon were  übermorgen  zureden 
         Cöln  Wie  Trier  Die übrige versehung und anders wie  Trier  davon geredt anlangendt soltt  übermorgen  davon zureden sein 
         Pfaltz  Lassen eß bey irer voriger erclerung bewenden  hetten keinen andern bevelch bitten in relation anzemelden wz bewilligt durchs meher geschlossen und  caesarem  zubitten die hilff dahin anzulegen darzu sie gemeinett daß auch die kriegsleütt recht und wol besoldet werden auch rechtschaffen kriegsleütt anzuordnen Waß sonnsten derwegen ferner zuversehen woltten sich auch biß  übermorgen  ercleren und were sonnsten dabeneben  caesar  zubitten hinfüro der stendt mitt solchen anlagen zuverschonen 
         Sachsen  Wie  Trier  und  Cöln  der beeden hilffen halben Waß sonnsten fur guette versehungen dabey zethon woltten sich mit den andern auch gern vergleichen und were  übermorgen  davon zureden 
         Brandenburg  Wie  Trier    Coln  und  Sachsen  vergleichen sich durchauß Wie auch vonn andern versehungen  übermorgen  davon zureden 
         Maintz  Dieweil man durchauß einig der eilenden und beharrlichen hilff also lassen sie eß dabey bewenden Wie guette anwendung deß geltts zethon kriegsleüt zubezalen pfennigmeister zubestellen etc da davon geredt wollen sich auch gern vernemmen lassen wie auch vonn wegen  steirischen gesanten irer anmahnung  halben auch müste geredt werden waß irethalb zuversehen Item anregung deß ritterorden halben   
         Conclusum biß  übermorgen  von dem ubrigen zureden  Nota Alß man vonn rath gangen haben die teütschmeisterische  n supplication überreicht  n gemeine stendt uff den  ürschlag deß newen ritter  dens halben Ist alß gleich weil  n beyeinander noch gewesen auch abgelesen Pleibt darbey  apud acta   
        