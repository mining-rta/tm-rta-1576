 16  17  Septembris  mane 
        
         Trautson  Harrach  Weber  Vihauser  Religio  Haben die hern solch concept  abgehort Und anfangs aller dings passirt nachvolgendt aber bedacht weil ettlich periodi drinnen die in negocio principali mochten ein praeiudicium machen und dan nit guet das  ir Mt  sich in disputation einlasse oder eim oder dem andern tail recht gebe seindt dieselben periodi herauss gelassen und simpliciter dahin gangen weil der religionfriden zwischen allen stenden auffgericht und clausulam derogatoriam annexam hette das kein satzung oder declaration dawider geben werden oder gelten solle und aber ire begern furnemblich den andern tail anlangten so nit zugegen so konte  ir Mt  ires abwesens contra  iuramentum proprium und berurten text nichts verabschiden noch declarirn mit begern  ir Mt  solchs so nit in irer macht nit zuzumuten sondern es beim religion friden pleiben zulassen und  irer  ir  Mt  mit dergleichen protestation zuverschonen dadurch die  grenitz  verloren und dem turcken platz geben wurde mit angehefftem erpitten ut antea Et ultra das  ir Mt  auch selbst handeln und wo nottig eim und dem andern tail mandirn wolten damit der religion  allenthalben gleichmessig gehalten wurde Et si opus cum ampliori oblatione wo jhe kein handlung helffen wolt sich mit den Kff einer andern gemeinen zusammenkunfft zu tractirung diser sachen kunfftiglich zuvergleichen doch alles ad beneplacitum caesaris 
         17 Septembris   
        
         Caesar  Trautson  Harrach  Weber  Vihauser  Ist  ir Mt  beim bett verlesen was confessionisten replicirt  und was  ir Mt  darauff duplicirn mochte   
         Et placuit conceptum per totum allein quantum ad ultimam clausulam da man sich zu anderer zusammenkunfft erpitten wolt hilten  ir Mt  dafur das es noch zur zeit auszulassen dan es die catholicos mochte offendirn Da sie es aber leiden mochten wer es  ir Mt  nit zuwider ut ponatur sintemal solchs des  Kf zu Saxen  bedencken nit ungemess  besorgt aber es werde mit grossem unwillen der catholischen beschehen Doch mochte man ire animos tentirn und nemblich mit der dreier gaistlichen Kff gesanten item  Saltzburg  und  Baiern  ad partem reden und vernemen was ir mainung weil dannoch die gemain not wolt itzo gespert werden und doch nichts gewissers man verschob die sach oder nit das sie auff ein andere versamblung widerumb wurden herfur kommen Item auch den geistlichen dadurch nichts benommen sondern fast pesser wer damit dise leut nit malcontent abschiden und im mistrauen daraus wol ein bosers ervolgen konte  Das man aber den catholischen solte die replicschrifft communicirn achten  ire Mt  nit fur ratsam Erstlich darumb weil nix neues daruff geanttwort wurdt dan auch das es die confessionsverwanten verdrissen mocht das man den andern communicirt ire scripta und in nix herwider Item geper ein disputation und were doch an dem das sie sich nit einlassen wurden 
         Der  her Trautson  hat wol vermaint mochte itzo mit der schrifft vorgehn und den confessionisten doch sine ultima appendice und erpitten dieselbig ubergeben quia periculum in mora 
         Aber der  her von Harrach  hat solchs nit fur ratsam gehalten sondern vermaint das der appendix nit schaden konte den wo man kein weiter erpitten als das vorig thun solte wurde ervolgen das confessionisten auff irer protestation besten mochten  und also  tacite vel expresse da wurde als dan  ir Mt  der hilffen gar ungewiss sein Darumb der sicherst weg zugehn und den appendicem nit zuscheuen Doch kont auch nit schaden das man derhalben mit den catholicis vertreulich communicirt und vernem was daruber ir gmut sonderlich aber von inen zuvernemen was sie hierinnen bevelch hetten sich einzulassen oder nit Wo sie dan wie vor antt  worten sie hetten kein bevelch konte  ir Mt  leicht aus der sach kommen und ursach nemen die handlung zuverschiben sonderlich weil auch die catholici ire gravamina ubergeben wurden 
         Quae sententia placuit et  caesari  et aliis und ist der  her Vihauser  also cum singulis zu reden und ire mainung zuvernemen deputirt worden interim mit ubergebung der schrifften inzuhalten 
        