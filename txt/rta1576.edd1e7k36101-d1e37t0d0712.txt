 Jovis  12 Julii  hora 6 in des  churfursten von Coln herberge   
        
         Sein die catholischen stendt gesanten  hohe  unnd nidern standtz beruffen worden unnd hatt daselbst der  mentzischer cantzler  in gegenwardt  hochgedachtz Kf  unnd ander fursten und stendt catholischer religion proponirt und furgebracht das sachen furgefallen daran der stenndt der catholischen religion hoch- und vill gelegen derowegen sie dahin beruffen worden Und wusten sich die stennde ungezweiffelt woll zu berichtenn welcher gestaltt nach  vorrechter  kaiserlicher proposition  und daruff erfolgte irer ksl Mt  Legati catholicorum statuum convocati tractant super negotiis per adversari partem motis in negotio etc  gnedige erinnerungh die stende ins gemain sich verglichen die  ksl proposition  von anfangk unnd so furter in der ordnungh in beradtschlagungh zuziehen etc unnd darin ordentlich zuverfaren  Daruf man auch in verschiednen rethen procedirt gutter hoffnungh man wurde schon zu unverbindtlicher relation kommen sein Daruf ferner erfolgtt  Freystellungh  das die stende der auspurgischen confeßion in der chur- und fursten rethen sich vernemen laßen das sie außtrucklichen bevelch hetten in die begerte turcken hilff beschließlich nit zu bewilligen sie hetten dan erstlich uf etliche ire uberreichte supplication  von hochstgnediger  irer ksl Mt  gnedigsten  bescheidt erlangtt hetten sich auch außtrucklich vernemmen laßen daß sie einmall der freistellungh halben  bescheidt wißen wolten So hett auch  die ksl Mt  itzberurte  supplication  sampt irer Mt decreto in die mentzische cantzlei uberreichen und gnedigist begern laßen wie darin zuvernemmen   
         Uff solches hatt  hochgedachter Kf  unnd der abwesenden gaistlichen Kff rethe so auch die anwesende catholische fursten und stendt nach genommener deliberation sich dahin erklärt und vur radtsamb angesehen obberurt supplicationes abschreiben zu laßen unnd habenn daneben bedachtt das dise der augspurgischen confeßion verwanten und stende vermeinte clage unnd angeben  Declaratio  pacificationem religionis  per Ferdinandum imperatorem  data  asseritur    so vill sonderlich die angezogene declaration  antrifft fast  insonderhaitt das man solchen nichtwurdigen handell zu behinderungh dieses Reichs tag gemeiner und hochwichtiger sachen herfur ziehen darff dha man sich woll zuerinnern weiß daß solcher handell uf vorigen  verghenden  reichßtagen auch herfur gerucktt und demselben guttermaßen bescheidt geben worden  unnd dan  hochgn Kf  auch andern chur- und fursten gesandten und stenden nit gelegen  dieses vorgebenß halben mit den stennden der augspurgischen confeßion zu  hinderung  gemeiner Reichs sachen zu disputiren seint auch der undertheniger hoffnungh  hochstgnedige ksl Mt  werde sie bei dem hoch verpeenten religionfriden  gnediglich handthaben 
         Damitt aber der ksl Mt begern gnungen beschehe das man beneben den Kff auch aus den fursten  stenden  unnd stetten räthen ein  außschutz  verordne welche obgemelte  vorrringen  mitt sonderm vleiß erwegen und ein unverfengkliche schrifftlich andtwurtt in schrifftenn verfaßen und uf die  maeß  dirigiren sollen  Non disputandum cum augustanae confessionis statibus  das die catholische stendt nit bedachtt noch auch bevelch hetten sich mit der augßpurgischen confeßion verwanten stenden der freistellung oder auch angerechter declaration halben einiger gestaltt zu disputiren sonder dz man zu den  proponirten articulen  unnd radtlich bedencken derselben wie sich dan die stende selbst hivor verglichen hetten nun mehr one weiter offenthaltt schreitten soltt 
        