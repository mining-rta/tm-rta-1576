 Montags den 17 Septembris   
        
         Reichs rat  Ist in dem Reichs rath angesagt unnd alß alle stende zusamen khommen sonnderlich der röm ksl Mt triplic schrifften auf den andern unnd sechsten unnd dann irer Mt replic schrifften auf den 3 4 unnd 5 articul irer ksl Mt  proposition  wie dieselben  ir Mt  nechstverschines Sambstags  durch ire geheimbte räth den stenden ubergeben lassen wie auch die beylagen deß ritterordens deß gleichen der wucherlichen conträct unnd der juden wucher halben abgelesen worden   
         Stetrat  Nach disem seind die erbarn stett zusamen in rath gangen unnd ist erstlich von  meinen herren  welchermassen sich die erbarn stett gesandten  deputirte zur fuldischen hanndlung eines bedenckhen verglichen nach langem referirt volgendts auch darauf das bedenckhen alls in libro actorum  bey  fol 329 zusehen  dieweil es aber alberait auf das papier gebracht gewesen abgelesen Unnd ist dis der deputirten bedenckhen von den andern abgesandten so im ausschuß nit begriffen approbirt worden 
        