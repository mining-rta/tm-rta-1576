 3 Octobris  mane 
        
         Zollsachen  pfaltzgraff Georg Hansen    Maintz  proponirt Demnach  pfaltzgraff Georg Hans  der  ksl Mt  ein supplication uberreicht umb befürderung deß gesuchten zols alß hetten  ir Mt  solche sambt einem decret  in die meintzisch cantzley uberreicht so abgelesen 
         Umbfrag 
         Trier  Wissen sich zuerinnern dieser zols begnadigung beger erstlich wasser- und landt zoll Wasserzöll am  Rein  belangendt Wissen nit warumb ers beger dieweil er nit viel landt oder leütt am  Rein    Musel  anlangendt sey eß also geschaffen dz nit müglich  die  mehr zöll da uffzerichten Landtzöll belangendt Wissen ir glegenheit nit allein waß  Lauttereckh  antrifft sey eß also gschaffen dz kein handtirung oder landtstraß wie auch in der  graffschafft Veldentz    Lützelstein  halben wissen kein gelegenheitt So seyen albereit soviel zöll  deron  daß nitt wol müglich mehr zöll uffzurichten Uff dem wahltag  sey verabschiedet erkundigung  uffzurichten  einzunemmen  und fürzulegen die sey noch nit verhanden Wöllen ferner davon hören reden 
         Cöln  Wollt  ir her  dem pfaltzgraffen  gern helffen wann sie könten Rein zöll Befindt sich dz die Kff yetz nitt den halben teil  halben  wie die altte rollen außweisen Uff dem wahltag sey beschlossen erkundigung inmittelst einzunemmen wa die landtzöll anzustellen Wissen nitt ob die erkundigung geschehen oder nitt und durch wen Were noch uff dasselb decret der erkundigung zugehn wa sie nit geschehen oder zum wenigsten nit drauß zuschreitten 
         Pfaltz  Wissen sich auch der angestelten erkundigung uff dem wahltag zuerinnern Und hab  pfaltzgraff Georg Hans bey Pfaltz  gantz cleglich angesucht daß sie billich mittleidens haben aber  Rein  und  Musel  strom konn nit müglich  sein mehr zöll daselbst zubewilligen Da erkundigung geschehen wollens gern anhören wa nitt nachmals dieselb einzunemmen und solches uff ein gewiese zeitt zeregulirn den kreisen zur vorbereittung anzubevelhen und solches uff könfftigen deputation tag  endtlich davon zuschliessen einzubringen Inmittelst kein vertröstung weder zu wasser oder landt zethon  Hertzog  Georg Hansen  pro resolutione anzuzeigen und  caesari  zu bedenckhen zureferirn 
         Sachsen  Wasser zöll anlangendt woll  ir gnst herr  den Kff nit gern praejudicirn Erkundigung halben dieweil dieselb noch nitt geschehen soltt nochmals in gewiser zeit geschehen Inmittelst die  antwort  sach  in suspenso zu lassen 
         Brandenburg  Wissen sich zuerinnern waß uff dem wahltag fürgangen und welchergestalt inquisitio anbevolhen Dieweil eß aber noch nit geschehen vergleichen sich mit  Pfaltz  und  Sachsen  Doch damit ime ettwas zuwillfaren und  sich  ir f Gn  uff daß admiral werckh furschlag gethan  ob nitt quarta pars desselben einkommens wie fürgeschlagen  ir f Gn  zureichen 
         Maintz  Weil erkundigung uff dem wahltag  fürgenommen  für gut ermessen  worden achten dz dieselbe noch einzunemmen Vergleichen sich also 
         Ein ansags zettel verfertigt nachmittag umb 4 uhrn inn der  ksl Mt hoff  zuerscheinen   
         A meridie eiusdem diei 
        
         Nach erlangter audientz seindt die meintzische und pfaltzische sambt dem auschuß deß fürsten- und stettraths in dem  ksl hoff  erschienen Und nach dem die geheime räthe der  hoffmeister Trautson    Harrach    vicecantzler  zu den räthen kommen ist inen durch den  meintzischen cantzler  überraicht worden waß uff den 4 5 und 6 propositions puncten ferner beschlossen  Relatio zun ksl räthen in obberurtem beschlosnen puncten monetae matriculae recuperationis  dann auch soviel  den fürschlag der juden und wucherlichen contracten halben fur gut vonn den stenden ermessen worden  Juden  mitt bitt der  ksl Mt  solches zureferirn deß versehens  ir Mt  solch ferner der stendt bedenckhen zu ksl gnaden vernemmen werden 
         Vicecantzler  entschuldigt aber der ksl Mt nit personlichen gegebnen audientz vonn wegen noch verhaffter leibs blödigkeit Woltten solche übergebene ferner relationes der  ksl Mt  ehister glegenheit referirn versehens  ir Mt  solches zu ksl gnaden vernemmen werden Eß hetten auch die  ksl Mt  der  stendt duplic ersehen uff  den ersten punct der türckhenhilff  Weil dann  ir Mt  damit auch also gnediglich zefriden alß hette sie ir meinung uffs papir bringen lassen wie auch uff den 2 und 3 propositions puncten so sie übergeben  Caesaris resolutio contributionis executionis iustitiae  dergleichen ein  replic uff der Kff räthe bedenckhen in der zols sachen  Zoll  Und werden  ir Mt  in dem ubrigen die stendt auch nitt lang uffhalten Soviel aber daß  zwispaltig bedenckhen anlangett inn der fuldischen sachen  woltten sich  ir Mt  auch furderlichst gegen den stenden resolvirn 
         Ist hieruff ein ansags zettel verfertigt worden  morge  daß deß  Reichs erbmarschalckh  soll dem Kff- fürsten- und stettrath ansagen  morgen  umb 8 uhr zu gemeinem rath zuerscheinen 
        