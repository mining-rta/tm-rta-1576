 Montags den 27 Augusti   
        
         Stetrat  An  heut  seind die stett umb siben uhrn zusamen erfordert der  anno 75  zu Eßlingen uffgerichter stett abschid  vor die hannd genomen unnd von puncten zue puncten tractirt unnd inn ferrnere beratschlagung gezogen wie solches alles der uffgericht  stettabschid  ein solches nach lengs außweisen unnd mit sich bringen wurdt 
         So haben beeder stett  Cölln  unnd  Nürmberg  abgesandte referirt dz sy an  gestert  von den höhern stenden erfordert  unnd neben inen der  ksl Mt  der stende bedenckhen auf dise puncten der justitien muntzordnung ergentzung der matricul exemption unnd moderation wie dieselben hieneben mit fol 203 213 225  bezaichnet  aller underthenigist uberraicht Darauf auch  ire ksl Mt  den stenden die replic uff den andern puncten deßgleichen uff den sechsten die legation inn Lifflannd uberraichen lassen  Unnd hetten  ire ksl Mt  darneben auch alle stende zu befurderlicher beratschlagung aller puncten unnd dz keine stende unverrichter sachen hint weg zihen solten vermant 
         A meridie 
        
         Reichsrat  Umb zwey uhrn ist in den Reichs rath angesagt unnd der ksl Mt replic schrifften uff den andern unnd sechsten puncten wie mit folio 192 & 243 zusehen  abgelesen unnd darauf von  den stenden uberkhomen worden dz solche sachen ad describendum soll gegeben werden 
        