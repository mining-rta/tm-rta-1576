 Den  16 Augusti   
        
         Hatt der zweitte ußschus daß bedencken des funfften proposition punctens nämlich der matricul halben im furstenrath referirt unndt nemlich das solcher  articul zwen puncten begreiffe erstlichen die exemption sachenn zum  adernn  ergentzung der matricul Der erst punct soll am cammergericht gelaßenn und daselbß außgefuhrt unndt erlediget werden 
         Unndt dieweil sich im proceß des fißcals  sachern  mangel befinde sollen die kunfftige visitatores gevolmechtiget werden dennselbenn zuverbessern Aber die moderation und richtigmachung der matricul belangendt sollen auß allen kreißenn moderatores verordnet werden welche gnugsame erkhundigung haben unnd daruff moderirn Volgennds soll ein deputation tag verordnet und uff demselben die moderation appellation sachenn expedirt werdenn unnd sonnsten alles annders wie  anno 48    66  und  70  deßfals verordnet 
         Solches des außschus bedencken hatt dem rath wolgefallenn unnd approbirt doch uber denselben noch angehengt worden daß die jhenigen so sich  anno 71  beschwerd befunden mögen ire acta noch gegenn kunfftigem deputation tag verbessern  unnd alß dann furpringenn 
         Item daß der deputation tag solle 3 monath nach der moderation außgeschrieben werden unndt alßdann dz mehrer theil procedirenn unnd der seumigen nicht  rttenn solle 
        