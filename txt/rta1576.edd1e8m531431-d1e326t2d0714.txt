
        
         Am  14 Julii anno 76  ist der  churfurst von Cöllen  unnd die anndere anweßende fursten sampt der abweßenden chur- und fursten gaistliche auch weltliche räth unnd pottschafften der allten religion zue  irer Mt  komen  an denselben  die abschrifft wie  ewer f Dlt  ich hievor zugeschickt hab mit dem vermelden wie ungeverlich die schrifft vermöcht aller unnderthenigist uberantwurt worden   
         Darauff sich  ir ksl Mt  allergnedigist erclert sie haben an yetzo mit kurtz mundtlich verstannden waß sich die gaistliche auch weltliche der allten religion verwanndte stenndt uff der  abweßennden chur- unnd fursten weltlicher räth und abgesanndten ubergebene gravamina und begeren  erclern  Ir Mt  wölle sich darynnen ersehen unnd sovil an  irer Mt  sich in allem gnedigist ja dermassen daruber resolvieren wie sich gepurt  und der religion fridt außweist darauff dann  ir Mt  geschworn unnd alle thaill sovil an  ir Mt  muglichen darbey schutzen schirmen und hanndthaben 
        