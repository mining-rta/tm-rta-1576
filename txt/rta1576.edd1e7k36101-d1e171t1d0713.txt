 Veneris 13 Julii  hora 6 
        
         Alß der deputirter außschuß in  des Kf von  von  Coln hoff  bei einander gewest hatt derselb gleichwoll mit absonderung des  Kf  unnd der abwesenden Kff gesandten abgesondtenn rathe gesteriger abrede nach die vurberurte sache in getrewe wolmeinende deliberation gezogen und folgentz ihr rathschleg gegen einander conferirt Darauß dan weiters befundenn das allerseitz die ratschlegh dahin gangen sein  Religion friden zuhalten und ferners sich nith inzulassen  das man in erwegungh allerhandt umbstendt auch uf vergangenen Reichs wahll- und deputationtägen den religionfriden  anno 55  zu Augßpurgh ufgericht iderzeit bestettigett auch von den puncten der freystellungh gnugsamen gegenbericht gethan  dan dieselbig ein zerruttungh gutter pollicie in gaistlichen und weltlichen sachen jha ein verderben des adels unnd filer stett sein wurdt etc in die berurte freystellungh nit bewilligen fil weniger auch von der selbiger unnd dero angezogener vorhin unbewuster vermeint  r declaration nit disputiren noch einiger gestaltt sich mit dem gegenthaill inlaßen konnen noch solle Ist also uf dieselbe meinungh mit ethwas weiter ausfurungh ein concept gesteltt und volgentz  hochgedachtem Kf  Ff und andern stenden gesanten und pottschafftenn vurgelesen unnd mit etlicher weiniger verbeßerung zw ingroßiren bevollen  Unnd ist darbei ferrer vur radtsamb angesehen umb audientz  bei der  ksl Mt  anzusuchen Sollen alßdann alle stendt ins gemain (so catholischer religion sein) in ubergebungh  itz berurten gegenberichtz  erscheinen und mitt kurtzer relation solliche schrifft  irer ksl Mt  underthenigst uberraichen 
        