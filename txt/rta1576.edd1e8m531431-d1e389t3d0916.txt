 Am  16 Septembris anno 76   
        
         Sein die catholische stenndt  bey den meintzischen churfurstlichen abgesanndten  zuesammen khommen weyll sie verstanden das die der  augspurgischen confessions verwanndte stenndt  ir Mt  wider ein resolutif antwurt  vermög der copey  hieneben ligenndt no 30 signirt auff  ir Mt resolution  ubergeben zu berathschlagen was die catholische stenndt darwider hanndlen und zuvorderst uff ir Mt gnedigiste resolution  (davon  ewer f Dlt  ich hievor ein abschrifft unnderthenigist zue kommen lassen) zethun seye Unnd alls wir lanng davon geredt unnd ge  radt  schlagt haben wir unns zue letst dahin verglichen daß  ir Mt  daruber auch beantwurt wie  ewer f Dlt  no 31 unnd 32 signirt gnedigist zuesehen  Waß nun darauß volgen oder werden will daß  die zeit zuerkennen 
        