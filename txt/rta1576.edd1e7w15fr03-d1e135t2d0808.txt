 Denn  8 Augusti   
        
         Ist das ausschus bedenckhen inn puncto iustitiae wie obgemelt im gantzen furstennrath referirt unnd durchaus approbirt wordenn doch ist durch die confessions verwanndten daneben auch angeregt  unnd hintzu zu setzenn begert worden erstlich das inn religions sachenn mandata sine clausula erkennett unnd solches also dem abschiedt einverleibtt wurde zum andernn das personen der augspurgischen confession sowol inn des cammergerichts canntzley als sonnstenn an andern officien daselbstenn geduldet unnd nicht so gar außge  ruttet  wie inn wenig jahrenn beschehenn es habenn aber die papistenn als die dz mehr mochten solchenn anhanng nicht annehmen noch leydenn wöllenn daruff die confessions verwanndte pfaltzgrave Reicharts gesanndter  Dr knauff  (als der unnder inenn von  seins gn F unnd hernn  wegen denn vorsitz hatte) anhang nicht auch im churfurstenrath referirte das alßdann er dennselben ir der confeßsion verwanndten anhanng referiren woltte dessen er sich gleichwol beschwerdt aber doch nach notturfft seinn bestes zuthun vertröstett 
         Unnd ist dißmals dem usschus so zum puncten iustitiae verordnett geweßen vom rath befohlenn worden furtters  denn 5 proposition punctenn furtzunemen 
        