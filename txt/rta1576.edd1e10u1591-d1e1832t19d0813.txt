 Montags den 13 Augusti   
        
         Umb zwey uhrn nach mittag seind die erbarn stett zuesamen erfordert unnd proponirt worden Allß der ausschus in puncto iustitiae ann  heut  beysamen gewesen were inen durch den  meintzischen canntzler  angetzeigt worden dz auch die erbarn frey- unnd Reichs stett jemand auß irem mittel zue dem supplication rath verordnen solten Darauf dem alten herkomen unnd geprauch nach von jeder  panckhen  statt allß von der schwäbischen panckh die statt Augspurg  deputirt und verordnet werden 
         Inn disem rath haben sich auch die stätt Rottenburg Windtsheim und Reittlingen ires abreisens halber entschuldigen lassen 
        