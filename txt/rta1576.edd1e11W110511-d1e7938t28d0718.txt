 18 Julii  ante meridiem 
        
         Relatio in puncto sessionis  Uff gesterige ansag hatt der Kff rath dem fürsten- und stett rath in dem  saal uff dem rathauß da die  proposition  abgelesen worden  angezeigt Nach dem man in puncto sessionis so weitt referendo et correferendo verfahren daß derselb uff daß papier zebringen der meintzischen cantzley anbevolhen worden alß woltt man denselbigen ab  ge  lesen Quod factum Und hatt vonn deßwegen in puncto der türckhenhilff nit können referirt werden dieweil die im fürstenrath desselben noch nitt einig gewesen 
         Saltzburg  in namen deß fürstenraths nach gehabdtem abdritt Zeigen ahn daß der fürstenrath in puncto sessionis beschlossen daß  caesari  die begerte zuordnung nitt abzuschlagen Und alß ferner furgefallen wie dieselb zuordnung geschehen soll und darfur geachtet  daß wie  anno 59  ermessen worden solche stendt zuzeordnen die der sachen nitt verwant seyen alß seyen sie der meinung noch Mitt dem ubrigen vergleichen sie sich mitt dem abgelesenen concept 
         Haben uff solches daß concept zuverlesen begertt welches inen zugesteltt Daruff sie zu ferner berathschlagung in ire  rathstuben  gedretten 
         Erschienen wider Östereich  Dr Holtzapfel  zeigt ahn daß sie daß concept ersehen und seyen einig mitt deß Kff raths bedenckhen soviel die beschlossene sachen anlanget daß dieselbe der  ksl Mt  heimbzustellen Aber in denen strittigen sessions sachen so noch nitt beschlossen daß in denselben erstlich güttlich underhandlung gepflogen und da dieselbe entstehe alß dann durch den weg der außtrege oder wie eß  ir Mt  fur gut ermessen entschieden werdt 
         Meintzisch cantzler  in namen deß churfürsten raths zeigt inen dargegen ahn waß die ursachen  anno 70  gewesen darumb man sich in allen dreyen räthen verglichen und beschlossen eß bey dem abschiedt  anno 70  pleiben zulassen und der  ksl Mt  die erkentnuß heimbzustellen Drumb sie diß bedenckhen uff daß papier bracht Darbey liessen sie eß nachmals pleiben dann  ir Mt  und sonst niemandt besser in diesen sachen  richter  alß denselben nit verwant richter sein können Zu dem daß sich die jenige nit wenig beschweren würden so darzu mittverordnet in erwegung der chur- und fürsten auch stendt verwandtnuß zu dem dieselbe irer pflicht erlassen und mitt newen müsten beladen werden und waß dergleichen ursachen mehr selbiger zeit fürgeloffen 
         Und ist nach ferner gehabter underred daß concept ettwaß geendert worden wie eß in beschloßnen und nit beschloßnen sachen zuhaltten 
        
         Wardt daruff den stettischen abgesanten daß concept auch fürgelesen mitt seinen enderungen Et placuit apud acta numero   
         Diesem nach zeigt der  meintzisch cantzler  ferner ahne daß man im churfürsten rath in puncto der turckhenhilff so weit verfahren daß man zur relation gefaßt Weil dann die  ksl Mt  befurderung diß werckhs begerten alß woltt man den fürsten- und stett rath gleichergestaltt erinnert haben vortzufahren damitt  zur relation und correlation kommen möge 
         A meridie eiusdem diei 
        
         Trautsoni  traditur  punctus  relatus sessionis  Seindt Meintz und Pfaltz neben Östereich und Beyern und vonn der stett wegen Cöln und Nürnberg zu dem  herrn hoffmeister dem von Trautson  uff vorgehende vergleichung in dero losament gegangen und  ir Gnaden  in schrifften überreichett weß sich die  stende in puncto sessionis inmittelst der andern puncte verglichen  mitt bitt solches der  ksl Mt  zur gelegenheit in aller underthenigkeit zuüberliffern und darneben die stendt sametlich zu keiserlichen gnaden lassen bevolhen zu sein 
         Herr hoffmeister  nam solche schrifft ahn mitt erbietten wie begert solch schrifft ehister gelegenheitt zuüberliffern 
         Eodem hatt  Lic Erstenberger  in die  meintzisch cantzley  deß moscowiters werbung sambt uffgeschriebenem decret eingeliffert  Moscowitsch werbung zur maintzischen cantzley eingelifert  den stenden solches furter fürzubringen 
        