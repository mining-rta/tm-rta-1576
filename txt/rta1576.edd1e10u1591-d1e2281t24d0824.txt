 Freittags den 24 Augusti   
        
         Religion  Morgens frue umb sechs uhrn seind alle der augspurgischen confeßion verwandte stende in der  ksl Mt palatio  erschinen von  ir ksl Mt  gnedigiste audientz erlangt und durch der  churfürstlichen Pfaltz vice canntzler  fürgebracht worden Dieweil sich  ire ksl Mt  uff der  stende ubergebene supplication  noch nit resolvirt iren genedigisten unnd genedigen chur- fürsten und andern der augspurgischen confeßion verwandten stenden an befürderung solches werckhs merckhlich hoch unnd vil gelegen so hetten sy empfangenen bevelch nach deßhalben bey  irer ksl Mt  aller underthenigiste anman  n  ung zuthuen nit underlassen können mit aller underthenigster pitt  ire ksl Mt  geruechten sy deßhalben  fur entschuldigt zuhalten unnd aller genedigiste resolution darauf ervolgen zulassen 
         Darauf sich  ire ksl Mt  selbst personlich erclert Dieweil die abgesandten von iren herren bey  irer ksl Mt  umb resolution anzuhalten bevelch empfangen also hielten  ire ksl Mt  die abgesandten aller gnedigst fur entschuldigt Dieweil aber solches ein grosses hochwichtigs werckh welches sich nit eylen noch so schlecht hin hanndlen ließ so hette es sich mit irer ksl Mt resolution bißanhero verwe  let aber  ire ksl Mt  hetten solche sachen mit iren räthen schon inn beratschlagung gezogen unnd wolten den stenden irer ksl Mt resolution der uff  i  n  n wenig tagen eröffnen lassen 
         Dessen sich die stend gegen  irer ksl Mt  allerunderthenigist bedanckht und  ir ksl  Mt  allen abgesandten nacheinander aller genedigist die hand gebotten 
        