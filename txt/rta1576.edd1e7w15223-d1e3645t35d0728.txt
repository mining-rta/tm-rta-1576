 28 Julii  ante prandium 
         Ubergeben die  stendt ir erste anttwort in articulo der turckenhilff  in summa dahin gestelt das sie 16 einfache monat auff den romzueg in 4 jharen zalen wollen an gelt fur alles und solln daher auch Steir Carnthen und Crain geholffen werden 
         Eodem die a prandio 
        
         Wardt solche anttwort verlesen darauff votirt ut sequitur 
         Caesar  Trautson  Harrach  Schwendi  Weber  Vihauser  H Trautson  Diese anttwort wer gar ir Mt  proposition  und petitis nit gemess in dem  ir Mt  drei petita het eilendt hilff beharliche hilff sterckung der  grenitzen  und stettigs krigsvolck daselbst Die stendt aber allein in genere ein gar gerings bewilligten das daraus deren keins konte verricht jha auch kaum der friden erhalten werden zugeschweigen das man auch Steir und Carnten etc davon geben solt Es wer die nott und gemaine gefahr so gross das  ir Mt  muste nottwendig replicirn mit ausfurung des gantzen wesens und repetitione petitionum distinctarum item causae et excusationes allegatae ex parte statuum ob sie wol wahr seien sie doch communes haben Osterreich neulicher jhar eben so wol troffen So lassen  ir Mt  irs tails nit mangeln was zu erhaltung fridens dienlich und nottig geb kein ursach zur prechung  lide  sich ehe wie man kont Wie gar unbestendig  aber derselbig wer nechst ausgefuret und wisen es itzige abermals turckische einfel und eroberung der heuser etc Ir Mt krigsleut wurden mit unwillen im zaum gehalten trung sie mehr die armut und nit bezalung dan ichtwas anders zum ausfallen und konte man zwar den friden lenger nit haben als ad placitum turcae Darumb musten sich stendt hoher angreiffen thue also nix sonderlich mit dem romzueg der trag nix aus sei unrichtig wolten derwegen auff andere gleichmessigere und austreglichere mittel die dem armen man treglicher gedencken Die ersuchung auslendischer potentaten und ire hilff sei gar ungewiss doch woltens  ire Mt  nit underlassen wan sich auch die stendt statlich ang  eiffen wurden dieselben auch daher bewegt werden das ir zuthun welches also nit beschehen konte Sonsten im ubrigen vonn einpringung der hilff und was dabei bedacht mochte man es durchaus bei dem wie zu Augspurg verabschidt worden  pleiben lassen  H von Harrach    Addit quoque das  ir Mt  in allweg privatim mit den kfl rethen und ettlichen furnemen auß dem furstenrath handlen solten und in  den deckel vom haffen thun 
         H von Harrach  Replicandum  ir Mt  hetten sich nach gelegenheit erzelter eussersten nott und gefahr einer solchen anttwort nit versehen konte auch nit gedencken das der Kff und stendt wil oder mainung also sei  ire Mt  so gar zuverlassen  Es werde auch bei allen auslendischen volckern ein seltzams ansehen haben weil idermann auff diese zusammenkunfft gesehen Zuvor hab man wol auch beschwerungen furpracht aber itzo sei die nott und notturfft vil grosser und alles auffs eusserst kommen da  ir Mt  zugesetzt und eingepust mit landt leut und vermögen was sie ghapt itzo sei nix mehr verhanden und muss itzo geholffen sein oder alles verloren Und solt solchs nit geschehen und  ir Mt  mit eim so geringen abgewisen werden musten sie und wolten vor Got und aller welt bezeugt und ir gewissen salvirt haben das sie nit sondern die stendt die sie verlassen am gemeinen verderben und untergang des Reichs schuldig Und wer jhe nix gewissers dan das noch verlust diser grenitz dises strombs handlung pass wasser und fruchtbarer landen  auch  der veindt dermassen gesterckt und  Teutschlandt  hergegen geschwecht das es in wenig jharn zugrundt gehn muste So wer jhe auss bericht des grenitz wesens so noch weiter geschehen solte zusehen weil  ir Mt  die geringe anzal der 23000 man nit konten erhalten dieselb auch gegen den turcken so in  Hungern  seindt vil zu gering und das sich keiner dorff plicken lassen das ein andere verfassung muste da sein Die 4 monat konten zu ainigen stucklein nit glecken ut supra per  Trautson  Vix ad pacem servandam neben dem das sich auch auff den friden gar nit zuverlassen were wie solchs die tegliche einfell nemmung der huldigung anzaigten  Daraus volgte das der turck nachmals die gehuldigte wolte gar haben schrib sie in sein buech ziglet immer jhe mehr und mehr leut und veindt griff alzeit weiter also das  ir Mt  teglichs angriffe zuwarten und nit weniger vor dem  bassa  als dem  turcken  selbst furchten muste Dagegen wer ir Mt besatzung gar nix hatten kein zalung und wan ettwa ein ausfal geschehe verursachte solchs nix als unvermogen und nit zalung Da sie  begern die abgetrungene loca wider zu  repetirn  Sei geschehen und geschehe teglich aber vergeblich dan turck nichts darauff gebe wiss wol das mans mit gewalt nit thun kunne wil nit davon horen auch den friden anders nit dan ut silentio  praeveniretur  willigen Darumb muste anders dazu gethan undt die hilff ut petitum in  propositione  gestellet sonderlich die eilendt nit vergessen werden Es treffe doch sie selbst mit an wan der turck heraus keme und kain widerstandt verhanden wurdt als dan vil zu spat sein wollen helffen wan man nimmer konte Caetera placent das es pleib beim abschidt  anno 66  ut per  Trautson  Item placet das ad partem mit den gesanten gehandlet werde 
         H Latzarus von Schwendi  Primo aggravat causam turcicam a potentia vigilantia obedientia multitudine fortuna et successu turcarum e contra a nostra securitate ignavia petulantia discordia inopia temporum iniquitate et ira Dei conferens et exemplum adducens graecorum imperii concludensque per horam disserendo quod cum essent causae eaedem necessario secuturum eosdem effectus id est interitum Imperii Romani subveniendum igitur quantociius nisi simul omnes perire velint Hactenus  enim  tyrannidi turcicae nullos populos resistere potuisse quotquot sunt ob iram Dei  Duo autem esse principaliora capita consultationis praesentis 1 Num armis belloque res gerenda 2 Vel pax amplectanda Quantum ad primum Ex superdictis qualitatibus constare bellum nos suffere non posse Deesse  enim  rerum belli pecuniam militem obedientiam et disciplinam concordiam consilium et auxilium Darumb der fridt zuerwelen und derselbig wie man kon zuredimirn und zuerhalten weil sich sonst kein volck bisdahero gegen dem turcken auffhalten kunden als allein durch disen weg also das wir allein in terminis defensionis und nit offensionis stehen darunter dannoch gegen diesem veindt eins gar vleissigen auffsehens vonnotten Consistere autem illam defensionem in tribus praecipue Erstlich in gueter versehung der  grenitzen  damit der unbestendig veindt unversehens bass nit uberfallen oder da es beschehe der gewalt abgetriben werden möge Secundo ein eilende hilff und widerstandt eins veldtzugs der turcken so in  Hungern  seindt Tertio wan der turck selbst heraus zöge Weil nuhe deren keins in irer Mt macht stunde oder allein were so must man darumb den stenden die augen auff thun gegen in  rundt gehn die nott gefahr unvermögen uncosten grenitz gelegenhait und weitleuffigkait austrucklich vermelden und ausfuren was  ir Mt  bishero gethan ire erblandt noch thun was ordnung sie gemacht und was sie zugesagt etc und darauff schlissen und begern ut supra per dominos  Trautson  et  Harrach  Oder  sich offerirn gegen den stenden das  ir Mt  zu dem allem den halben  und  costen geben wolte das hergegen die stendt auch halben geben Vermaint er seiner raitung nach dieweil ir Mt erblandt als Behaim Schlesi Merrhenn baide Osterreich und Hungern jherlichs in die 700000 gulden contribuirn wan das Reich auch so vil dazu gebe das mecht 14 tonnen goldts Er wolte die  grenitz  gegen disem veindt wol erhalten sonderlich wan man wol zalet wurdt es vil besser und leichter naher gehn als bishero Und damit solche hilff desto ehe erlanget musten ettwa leidliche und dem armen man treglichere mittel furgeschlagen werden Item ein ordinaria militia und ritterschuel in  Hungern  angestelt und dazu der teutsch orden (so one das nichts nutz und vil einkommen het) gepraucht und etiam invitus gezogen werden Damit auch die stendt nit suspicirten man ging nit recht mit dem gelt umb solt sich  ir Mt  erpitten das die stendt ire zalmaister dabei haben mochten Letzlich must auch ein gut vertrauen zwischen den stenden angericht und mistrauen abgestelt werden Das zuerlangen must  ir Mt  nit sehen was eben recht oder iuris sondern was necessitatis were noch achtung geben was von  Rom  geschriben oder  Hispanien  oder was der legatus oder ein ander sagen  sondern simpliciter sehen und furnemen was praesens necessitas erfordert und also exemplo  Alexandri  den  gorgonen  nodum  des mistrauens und denen dingen daruber sich solchs erhebet entzwai hauen und gladio nit mit fingern resolvirn und aufflösen In reliquis ut per dominos praecedentes 
         Weber  Inherendum prioribus mit ausfurung der gegenwertigen not protestando et culpam in eos  reiiciendo si non iuvent Dan sie vor Gott natur pflichten und rechts wegen zuhelffen schuldig Sei itzo noch zeit werdt hernach zu spat sein wan es an sie kumpt Die tria petita seien zu repetirn und inen nachmals der modus heimzustellen Allein weil dannoch ettlich stendt den gemain pfenning fur gut halten mocht derwegen wider andeutung beschehen Caetera omnia placent ut per  Trautson  et  Harrach  Den neuen ritterorden anzurichten acht er fur guet obs aber itzo zu proponirn oder hernach zu vernerm nachdencken zuerregen stelt er zu  ir Mt   
         Viehauser  Placet das zu anden es befrembdt  ir Mt  dise anttwort in einer solchen augenscheinlichen nott und das man zu verhuttung gewißen und vorstehendes verderbens nit ein merers thun wolle Item ire argumenta abzuleinen das auch  ir Mt  den fridstandt halte aber was e contra sich darauff  zuverlassen sehe man auss itzigen zeittungen Wan man auch friden halten und haben wol sei kein ander weg dazu als guete besatzung der  grenitz  und ein solche hilff wie gepeten Da auch sie  nit trauen wolten mochten sie leut dazu ordnen Sonsten quantum ad petitionem liess es bei vorigen capitibus pleiben Dan wa man wolte neue petitiones oder vil neue modos ausserhalb des gemainen pfennings (der nachmals wol mocht angedeut werden) auff die ban pringen wurdt wer zubesorgen man mochte das ganz wesen zurrutten und sich selbst (weil die reth sonder zweifel darauff nit abgeferttigt) lange zeit auffhalten Sonsten da ettwa miltere weg als der romerzug verhanden die gleichmessig weren oder ettwa ein doppler romzueg auff vir oder funff jhar zuerlangen acht er nit fur unratsam Den furschlag mit dem ritterorden acht er nit fur undinstlich aber das er itzo beschehen oder vom  kaiser  furflissen solte zweiffelt er Placet auch das kfl auch baierisch reth ad partem gefordert wurden und durch  ir Mt  mit inen re plenissime exposita gehandlet wurdt 
         Caesar  Die anttwort der stendt sei spottisch und gar nit ad propositum sondern allein ex  reputatione electorum hergeflossen ut non conveniant vel  sub  obsequantur opinioni principum et statuum Wan es auch dabei pleiben solte wer pesser gar nichts als  diss anzunemen Darumb so  die vorstehendt eusserst nott die einprechung des turcken huldigung und abfall der unterthanen ausgefurt werden und begert ut antea Wan sie dan darauff nit helffen und sich anders angreiffen wolten muste es verdorben sein  Ire Mt  hetten bishero was sie kont gethan eingepust versetzt verkaufft und daran gelegt was sie hetten weil nix mehr da musten sie (wie gern sie es unterlissen) dis suchen thun Uff frembde hilffen sei sich nit zuverlassen Petitio sei auff vorige distinction zustellen aber danebens weg furzuschlagen so milter wie man dan daruber den  hern Ilsung  hören soll und dieselben in abhorung concepts weiter furpringen Des ritterordens halben soll der  von Schwendi  ein ungeverlich verfassung stellen item des gantzen grenitz- und krigswesen halben und dasselb nachmals abhoren So wollen  ir Mt  nit unterlassen mit den rethen ad partem zuhandlen 
        