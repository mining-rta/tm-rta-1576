 29 Septembris  a meridie 
        
         Seindt die churfürstliche meintzische und pfalzische deßgleichen der auschuß deß fürsten- und stettraths nach erlangter audientz und beschehener ansag in dem  kaiserlichen hoff  erschienen Und haben der ksl Mt geheime räthe  Trautson    Harrach    vicecanzler    Vieheüser  audientz geben  Relatio zu den ksl räthen in den beschlossnen puncten   
         Cantzler  übergab waß ad 1 2 und 3 articulum propositionis geschlossen  deßgleichen in causa Fuld contra Würtzburg  und deß ritter ordens halben  Daneben ist der Kff sonder bedencken in causa Rotweil auch überraicht worden    mit anzeig demnach sich die stendt soviel die türckhenhilff anlangett zum höchsten angegriffen und  ir Mt  in solcher fur augen dargethoner nott soviel immer müglich willfarett alß wöll man sich zu  ir Mt  in aller underthenigkeit versehen und getrösten sie werde damitt aller gnedigst zufriden sein und nun mehr den reichstag zum endt befürdern Und soviel die übrige puncten anlanget woltten sich die stendt auch furderlichst ercleren 
         Vicecantzler  entschuldigt die  ksl Mt  der nitt gegebner personlicher audientz von wegen zugestandener leibs schwacheitt Woltten  ir Mt  solche überreichte der stendt resolutiones zum trewlichsten referirn one zweiffel  ir Mt  und sonderlich in puncto der türckhenhelff solches vonn den stenden zu gnaden vermerckhen werden 
        