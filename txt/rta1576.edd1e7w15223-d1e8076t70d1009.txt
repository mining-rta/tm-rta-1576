 9 Octobris   
         Cammerreth replicirn auff ir Mt decret  der  einpringung der hilffen halben  Schlagen weg fur das mit den stetten und stenden  alhie  zuhandlen Haben der anticipation nit kunden uberig sein und stehn  ir Mt sachen noch dermassen an das sie in die hilffen greiffen mussen wissen sonst kein wegk 
         Ad  caesarem  das dis bedencken gar nit stat haben kunde sondern mussen auff andern weg dencken die schulden zuzalen Sonsten sei es alles verloren landt und leut und werdt  ir ksl  Mt  hernach kein hilff mehr vom Reich zuerwarten haben So sei auch itzo die handlung mit den stetten und stenden zu langsam dan dieselben alle hinweg und doch keiner kein bevelch haben werde Und weil der termin  Martini  one das nahet  mocht man auff die  grenitz  schreiben das  das krigsvolck noch so lang geduldt hette   
         Item ist bedacht das man  Ehg Ernsten  der stendt bewilligung erindern und darauff bevellen soll die sach wie das krigswesen anzustellen und  grenitz  zubesetzen  item  mit den krigsrethen beratschlagen soll 
         Item den cammerrethen  H Ilsung  und  Sebottendorff  auffzulegen zuberathschlagen wie die gemain frei ritterschaft desglaichen die hansestett  der  umb hilff zuersuchen per quem et quibus persuasionibus   
         Sterisch  gesanten pitten  die  inen auss der bewilligten hilff ein deputat zumachen und zuverordnen das sie auff ide termin dasselbig bei den legstetten auff gepurliche quittung erheben mÃ¶gen   
         Weil  ir Mt  noch nit entschlossen wie die  grenitz  austailt und besetzt werden soll sondern noch im werck ist soln die supplicanten derselben zeit erwarten Hab in daruber ein schrifftlichen beschaidt  aber nit annemen wollen 
        