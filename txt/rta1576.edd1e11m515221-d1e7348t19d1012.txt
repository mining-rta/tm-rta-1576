 Freitags den 12 Octobris  post meridiem   
        
         Seindt ausser Sachsen und Brandenburg der augspurgischen confession stende hora 2 zusam kommen und volgends deliberirt 
         Pfaltz  Demnach sich  caesar  in religions sachen weitter erklert so sie  verlesen  hat man nit unterlassen sollen forzubringen wz weitter zuthun dan jungst man verhofft  ir ksl Mt  solten durch schreiben iren fleis anwenden daß die beschwerden abgeschafft Sei daran daß man nit ablassen soll dz werkh wie conditioniert zutreiben und solt nochmals die stendt ermanen wes sie hierinn thun wolten Weiln nun der  abschid  ergangen solt man desto mher dz werckh treiben und sich vergleichen was  caesari  anzubringen alles daß zuerlangen so zu beforderung der ehren Gottes dinstlich Kfl brandenburgische liessen sich ires abseins entschuldigen mit dem erbiethen solte  in sachen fortfarren wolten sich bald erklert haben und sich von den mehrern  m  n  it absondern 
         Simmern  Was sich  caesar  in puncto  erklert hett er horen lesen Erinnert sich was hiebevor diser beratschlagung fur condition angedeut und dahin beschlossen daß man die condition solt behaubten  Demnach aber sich inmittelst Saxen abgesondert zweiffl man nit  caesar  werde ein abschlegig antwort desthalben geben haben Dieweil aber vil doran gelegen sei notwendig sich verrer inn gemein zuvergleichen Domit nun dz gewissen befreit und was ersprießlichs erlangt sollte man billig anhalten Weiln nun sonderlich der heuttig abschid verpeent  were desto weniger stillzuschweigen und hiedurch ein beschlus zuschepffen Hielte dofur nochmals der gebur  zu  protestiren daß die gesandten uff weittern bevelch nit abgefertigt wolten nachmals referiren  und  irer Mt  wider anbringen was sie sich erklert also domit der  ksl Mt  nichts disfals eingeraumbt Was sich mehrers vergleicht wolle er sich nit absondern 
         Zweibruckh  Hett die schreiben caesaris verstanden und repetirt derselben inhalt etc Weil man sich kheins abschlags verhofft so soll doch dz werckh getribenn sonderlich dieweil der abschid beschlossen und dieweil der beschlossen conditionaliter und nit pure sein  domit nichts begeben wurde also ein jeder seiner herrschafft dz anbringen wissen Sei nit zuruhenn sonderlich dieweil was begert nit abgestelt dann je lenger je mehr die leut beschwert Solte an jetzo sich vergleichen was iren herrschafften anzubringenn item  caesari  anzubringen do die beschwerdnussen nit solten abgeschafft daß iren herrschafften mher nachdenkhens geberen wurde 
         Brandenburg  Verstehe disen conventum wol angestelt und sei zu tractiren was  caesari  weitters anzubringen Nemlich  ir Mt  wusten sich zuerinnern was die confessionisten ubergeben und hett sich  caesar  resolvirt wolte sich gnst resolviren so aber nit beschehenn ohnangesehen nichts newes eingefurt Sie irs theils hetten bevelch  was  wan es  ein einhellig werckh wie condition zubeharren Weiln es aber nit beschehen  soll  so beharten  ir Mt  ir vorig  intent  Caesar  wuste di trennung Achten iren obern solchs zu referiren was sie verners thun wolten were in schreiben noch nichts begeben sei schwer uß bevelchen zuschreitten Wollen sie vom gemeinen werckh nit absondern 
         Braunschweig  Ob er wol sein  gn hern  was in religion sachen forgeloffen alles zugeschickht hab er doch lang sich nichts resolvirt biß  vor 8 tagen  dohin daß den beschwerdten der religion halben vil doran gelegen nimbt zu gn gefallen an daß er sich von den stenden nit abgesondert und beigewont dem so den beschwerdten zu gutt gereiche Er solle treiben sovil moglich domit ruhe  gemacht  sonderlich der zeit und soll in puncto contributionis nichts zuschliessen sein biß sich  caesar  resolvirt domitt die christen nit geengstigt werden das christlich bandt nit zertrennt sonder allen geholffen wurdt ja was er hierinn weitters handle  nn  t  dessen alles wolten  ir f Gn  ratificiren Soll die sach zuvor Gott zueignen darnach das ubrig der  heim  obrigkeit heim zugeben Krafft solchs bevelchs wollt er helffen befordern so denn betrangten dienstlich Ehe man von einander scheidt solt man sich vergleichen was weitters zuthun und man sich hette zuverhalten und khein trennung geschehe Das nun solchs die pfeltzischen so zeittig und wol bedacht werde Gott belohnen Sei zubesorgen wan schon mher schrifft  caesari  ubergeben daß khein frucht zuschaffen dann es zu lang werde gewert sein Solt ein protestation verfast sein coram notari daß di abgesandte uß bevelch irer Hh allen fleiß forgewendet daß  constitutioni patavae  möcht  nachgesetzt  werden  Carolus V  wol nit dz ratificiren doch auch nit allerdings abschlagen wollen Weren die stende gemeint solche condition noch christlich werckh fallen zu lassen domit es das ansehen nit als wolte man dz werckh  sinckhen  lassen und sich des begeben Obwol der  reichsabschid  heut  verlesen und hoch verpeent do zill ergingen man sich dorin seumig erzeigt und ver  faren  wolt etc  daß doch durch dise protestation der peen zuentpfliehen Domit nun iren obern nichts praejudicirt wolte man hiemit protestirt haben und sich versehen  caesar  wurde  diß  sich allergnedigst resolviren und den sachen besser nachdenkhen  Ob und  zu welcher zeit solche protestation zuuberantworten bevorab weil nicht alle also gevolmechtigt stelts zu verner nachdenckhen placet der  Pfaltz  bedenkhen daß ein gelegne zeit zuerwelen Wo nun die  nit zuerlangen solt man alle hinc inde ergangene schreiben iren herrn referiren domit sie sehen was die glockhen hab geschlagen und den sachen verner nachzudenkhen wissen Solten seins bedunckhens sich etlich benachbarte fursten zusamthun solchs andern wz sich sie verglichen communiciren ein conventum halten der wichtigkheit nach und sich vergleichen was weitter zuthun Die sach sei es wol werth und do  was verzert wurde Gott in ander weg belohnen 
         Luneburg  Man hab gethan was man bedenckhen mogen und der religion und frid ersprießlich Were gewunscht gewesen daß man khein sonderung gemacht verhofflich man ein gutte resolution erlangt fliesse  caesaris widerwertige resolution  uß der trennung Soll thun was uffs glimpffigst und inn friden zuthun wiß eß  einfalt  nit  was weitters zuthun und sonderlich weiln er in specie khein  bevh  bevelch sonder allein sich von andern in gemein nit abzusondern Were am besten daß  caesar  zuerweichen aber weiln das nun mher nach publicirung des  abschids  nit beschehen khan solt ein sonderer conventus deßhalben angestelt werden und die abgewichene zuvermogen sein daß sie sich von uns nit trenneten Solte dan ein protestation verfast werden lasste er ime dise nit misfallen domit per taciturnitatem nichts begeben Effectus soll sein furderung christlicher ehr und lehr auch suchung frid ruhe und einigkheit item daß man liebers gesehen hett daß uff den fall boß verhutt worden were anzuhenckhen 
         Wurtenberg  Obwol angesehen for gutt die protestation sei es doch in seiner einfalt unvonnotten dan uff die  letzte schrifft  zugehen dorin man sich erklert weiln man disfals khein bescheid wegen kurtz der zeit haben kont daß die reth solchs musten iren obern erzelen  denen si nichts begeben haben wolten Also daß ohne formal protestation ein kleine schrifft zumachen daß man iren obern nichts wolt begeben und den conditionalem sensum behalten haben Were es gutt man zur  ksl Mt  kommen kont so sei es doch mißlich und ist schir zu desperiren Sei ein zusamkonfft der fursten vonnotten jemals gewesen sei es jetzt nottig und zusehen daß sich  Sachsen    herzog Philips Ludwig  und  herzog Jorg Hanß  nit absondern Verhoff Sachsen werde der condition uß sondern ursachen sich begeben habenn sonst dem werckh zu guttem gern helffen aller nachrichtung nach Behart conventum principum 
         Hessen  Hetten irem gn herrn alles angebracht und sonsten sich gnug erklert gnugsam dohin daß wegen der contribution conditionali wol was zuerhalten gewesen wo nit sonderung zugewarten Aber hetten sich dem werkh bißher  bei pflichtung  gemacht und noch wolten thun was der meiste theil thutt Wunscht bessere ksl resolution weiln es aber nit beschehen und es zum abschid gereicht seyen sie ires theils entschuldigt dan alles gethan worden was zuthun Wist nit was weitters zuthun dan solt man von newem protestiren wuste man nit was damit usgericht Sei zuvor gnug protestirt in allen schrifften ja offtmals dieselbig widerholt worden im fursten rath offentlich Wiß nit ob noch der condition zu inhaerirn oder weitters zu protestiren achten chur- und Ff zusehen  geben was hirin gehandlt Were vonnotten inmittelst sich eins conventus zuentschliessen do zuhandlen ob man verners protestiren wolt oder nit alß dan uff den fall solenniter zu protestiren Sei gut doruff fornemlich zusehen daß die stende sich nit trennen  Wirtenberg  hett erinnert was for ein schreiben  Sachsen  gethon an  Wirtenberg  wie auch Hessen  were dessen inhalt warumb sich Sachsen abgesondert Sei zuhoffen Sachsen werde sich widerumben zu den stenden der augspurgischen confession thun domit der religion frid undisputirlich gemacht und in seinen würden erhalten wurde Ein jeder gesandter solt seinem herrn relation thun was alhie forgeloffen und dohin zusehen daß ein conventus angestelt zudeliberiren ob der condition zu inhaerirn oder ein solennis protestation zubeschehen  sein  Wolle sich von mehrern nit absondern 
         Hessen  Placet gegenwertiger conventus und was proponirt Habe alles seinem hern berichtet  for  forgangen und consultirt auch sich  caesar  resolvirt ein bevelch empfangen dieweil wenig fruchtbarlichs wider verhoffen usgericht neben andern stenden uff ein bessere resolution zutringen Were nechsten  caesari  ein protestation ubergeben worden  so er Hessen zugeschickt und weitters khein bevelch empfangen Wisse sein Gn sei nichts liebers sehen dan daß zum wenigsten die neben declaration  mocht erhalten werden wo weitters nichts zuerhalten gehe billig allen zu hertzen Ob er wol weitters khein bevelch wolle er doch sich nit absondern von den mherern und gefelt ime  was  Wurtenberg  gesagt von den schreiben an die  Mt  Tragen bedenckhens weiln sich Brandenburg absondere zu votiren Wolle doch alles thun helffen was zu erlangung der declaration und freistellung forderlich 
         Hessen  Achte nit dafur daß ein absonderung beschehen Concordet cum  Wurtenberg  und vorgehenden  Hessen  daß ein kleine schrifft an  caesarem  wie davon zuvor gesagt  onangesehen er dessen kheinen weittern bevelch wolle doch sich von mehrern nit absondern 
         Baden  Soll  irem herrn  die handt nit sperrenn sonder inen das anbringen und ein klein  schreiben an  caesarem  zustellen wie davon geredt Und solten sich die fursten zusamen thun und verner davon zudeliberirn 
         Lucas Tangl  Were den conventibus  bei gewohnt von  Sax  Weinmar und Coburg  wegenn so er gern seins theils noch bei wohnet aber sich absondern mussen uß kfl bevelch  Musste  Musse uß bevelch sich denen dingen entschlagen habe dawider  Sachsen  geschrieben aber nichts erhaltenn Muß es Gott bevelhen durff sich weder den stein nit legen  gehe ine seer zu herzen Sei ein rath alhie werde solche sonderung gemacht haben der werde seinen lohn dorumb empfangen und ohne zweiffl kheins rechten todes sterben Votire an stat Henneberg quod actum iam  agere  dan man gnugsam protestirt Glaube Henneberg werden Sachsen beifallen Sei am aller  ersten zusehen wie Sachsen wider herbei zubringen alßdan ein conventus anzustellen und dahin zusehen daß khein sonderung beschehe Sei im kfl schreiben gestanden man musste der  ksl Mt  helffen do  ir Mt  schon den ganzen religionfriden uffhiebt Habe  Sachs  sonst mehr schreiben gethon dorinnen ursachen vermeld so den stich nit halten Gott verzeyhe es dem der diß dem  Kf von Sachsen  als einbildt Wisse weitters nichts zuthun dan solchs seinen gn Hh zu referirn 
         Graffen  Hett sich einer bessern resolution versehen Der conventus sei wol angestelt bedanckht sich gegen  Pfaltz  sie sich der sachen also annemme Sei dohin zusehen domit die gravamina abgeschafft Hett schon den abschid confirmirt besiglt werde wenig durch mehrere protestation ußgericht Do die grossen stende abfielen wurde es von den geringern auch geschehen Verstehn  es  dohin daß ein kurze erinnerung an  Mt  zustellen daß man den  abschid  nit wolte anderst dan uff hinter sich bringen einwilligen und confirmiren item zusechen wie Sachsen hierbei zubringenn Verglichen sich mit den mehrern und auch der freystellung halb ein contradiction zuthun 
         Straßburg  Bedanckht sich des conventus Sei ein notturfft daß sich verglichen was  caesari  vor abscheiden anzubringen und nemlich die sach anhengig zu machen dergestalt ob man wol in vorigen schrifften protestirt und verhofft  eines bessern bescheids so hette man do  abermal die  ksl Mt  voriger schreiben zuerinnern und wuste irer Mt resolution resolutive nit anzunemmen  b  mit bitt daß  caesar  geduldt tragen woln biß  man  es ein jeder an seine herrschafft gebracht Von dem conventu Were es nutzlich do es die fursten uff einen gewisen tag und malstat  thetten und davon deliberirten auch genachbarte stett dozu ziehen 
         Reichstett Wusten sich zuerinnern was jedeßmals hierin forgeloffen wes sie  sich  auch protestirt so alles do es fruchtbarlich abgangen zu beforderung Gottes ehr dienet Were ohne sachsische absonderung die condition von inen gern behart so nun mehr nit zuthun Mögen ohne vernern bescheid irer obern nichts schliessen doch wo ein conventus principum forgehet was sie for gutt hielten daß man dz pro  des  re  descisa  hielt wolten sie sich nit absondern Aber were besser was man sich verglichn auch das den stetten referirt wurde Vergliche sich aber mit den mehrern 
         Lucas Tangl  Weil sich  caesar  wegen des  gefangnen herzog zu Sachsen  nit resolvirt  bette er anzugemanen umb erledigung  seiner f Gn  bei der  ksl Mt 
         Kf Pfaltz  Dieweil die zeit verlauff so erkleren sie sich mit den jenen so der meinung daß verners khein schreiben zuuberreichen dan zuvor gnug protestirt Doruff man im memoriali zugehenn so uff  f  verbesserung algereit  gefast  verfast so solt abgelesen werden  Zweiffl nit  Pfaltz  werde uff ein conventum verdacht sein sei sonst begirig zu fortpfl  zung der religion Zweiffl nit  Kf Brandenburg  werde in solch memorial einwilligen Nach verlesung des memorials  Wolten sie inen nit bergen daß Pfaltz vor gutt ansehe jeder churfurst seine genachbarte fursten und stende zu sich ziehen thett oder sich selbst zusam thun und was sie sich vergleichen solchs den churfursten zuschreiben 
         Omnes probarunt den  memorial zetl   
        