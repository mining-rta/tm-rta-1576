 14 Septembris   
        
         Trautson  Harrach  Schwendi  Weber  Viehauser  Recuperationis triplica caesaris in articulo 6  lecta 
         Placet per totum 
         Pacis und landtfridens triplica caesaris  lecta 
         Placuit Uno verbulo duriusculo in initio mutato et cum additione des  von Schwendi  ut apud acta 
         Juden und wocherlich contrect halben ist auch verlesen was bei den stenden anzuregen   
         Placuit 
         Reichsmar  schal  ck  erindert das kein holtz herein keme pit einsehens 
         Bairn  und baiden Pfalz zuschreiben damit sie verordnen damit holtz zugefurt werde   
         Eodem die a prandio 
        
         Trautson  Harrach  Weber  Vihauser  Relligio  Ist verlesen was die confessionsverwanten (doch dempto Saxen) wider ir Mt resolution repliciert  Summa illius scripti fuit das sie nix neues suchten noch ettwas dem religionfriden widerigs sondern desselbigen gleichmessige haltung Dan dieweil derselbig von wegen guts vertrauens auffgericht und die vervolgung der untherthanen irer religion kein vertrauen pringen konte war solchs dem religionfriden ungemess das sie auch abzuschaffen  betten und wer onnottig disfals auff andere  zu  zusehen oder ires consens zuwarten  ire Mt  mochten es ex plenitudine potestatis wol thun mit vil andern persuasionibus und letzlich angeheffter commination das wo solchs nit beschehe sie expresse bevelch hetten zu protestirn das ire hern in nichts so verabschidet verbunden sein wolten   
         Darauff bedacht  das  weil die sach ganz wichtig das dieselbig wol wolte bewogen sein und sonderlich darin zubedencken und in achtung zuhaben 
         das  ir Mt  sich in diser sachen zu keiner partei machte und alles zum glimpfligsten handle  das fridt und vertreuligkait zwischen den stenden gepflanzet  das baiden thailn zuverstehn geben werde warin ir ider irre  Und wiewol sich in disem scripto der confessionisten allerlai contradictiones befinden sonderlich in deme das sie sagen sie wollen den religionfriden halten und doch in petitione ein anders einfuren item das solchs kein enderung sei item  ir Mt  wol zuthun haben sine consensu alterius partis da sie doch auff das wenigst  mediante  ir Mt  nit geben auch in scheinbarm unfueg und dergleichen absurd  en  mehr  so sei doch  ir Mt  dermassen  dan auch die ganz sach an ir selbst also geschaffen das dise ire suchen wider recht und alles herkommen und zu nichts anders dan zu irer selbst und des ganzen Reichs confusion und untergang und letzlich eim atheismo dinlich quando scilicet potestas vel libertas religionis antea statibus novo exemplo data  modo  quoque ad subditos transferatur Item das auss demselben vil weniger vertrauen als zuvor immer volgen wurde Item das der religionfriden constitutio perpetua darin  ir Mt  nix endern noch declarirn konte Item wen  ir Mt  ettwas statuirten und verabschidten musten sie es auch handthaben die catholischen aber  solche  nit parirn wurden daher ein krig und blutvergissen volgen muste Und wurdt zwar den confessionisten dis ubell der ungehorsamen unterthanen so sie itzo den catholicis auffzutringen unterstunden selbst heimwachsen cum a libertate religionis pendeat libertas politica Darumb  ir ksl Mt  gar nit zu rathen hierinnen ichtwas zu willigen sondern  ir Mt  solten ehe extrema daruber leiden satius esse incidere in manus hominum quam Dei 
         Wie aber die  stend  confessionisten  zubeanttworten davon ist allerlei geredt doch alles auff verner nachgedencken Das man alles rundt abschlagen solte ist geferlich geacht propter adiectam protestationem Das man sich auch hergegen vil erpitten solt ist auch geferlich geachtet propter catholicos qui maxime offenderentur Solt man dan die sach ad aliam tractationem verschiben sei ein seminarium  litum  Item solt man dise replicam den catholicis communicirn werd ein processum verursachen und anhengigkait darunter hernacher der kaiser  richter sein muste welches auch nit gut und wurdt mistrauen meren Item die confessionisten wurden sich beschweren weil man inen der catholicorum scripta nit communicirt hat 
         Es soln sich auch in des die reth bei gesanten vertreulich erkundigen ob sie auch alle der mainung ut subscribunt und also instruiert seien dan man darfur helt es seien nur minae  ciosae ettwas herraus zuschrecken dazu sie von dem  von Schwendi  animirt werden Und werden sich baldt selbst trennen weil Sachsen abgefallen und Brandenburg alberait auch bevelch bekommen sich abzusondern Doch solt ich in dess ein concept verfassen wie man ungeverlich anttworten mochte zu vernerm nachdencken quod feci ut apud acta   
        