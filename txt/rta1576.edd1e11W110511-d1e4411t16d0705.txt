 Jovis 5 Julii  inter sextam et septimam 
        
         Seindt der churfürsten Meintz Trier Cöln Pfaltz Sachsen Brandenburg räthe inn  der ksl Mt hoff  erschienen und  werden  seindt  die meintzische abgeordnete erstlich hinein erfordertt und waren bey  irer Mt  der  herr hoffmeister Trautson  der  von Harrach  und der  herr vicecantzler  Und zeigt der  herr vicecantzler  ane daß die  ksl Mt  nitt underlassen dieweil in gesterigem meintzischen vorbringen man sich uff die anwesende churfürstliche räthe  zuu  under anderm beruffen dieselbe  gesterigs tags  zuerfordern und  zuvernemmen Uff welches  ir Mt  nitt underlassen mitt den sechsischen bestes fleisses zuhandlen Welche hinwider ir intent so best sie gemöcht fürgebracht und allerhandt ursachen eingewendett weß sie befugt zusein vermeinet Hetten  ir Mt  anfangs nichts liebers gesehen dann daß durch solchen eingefallenen stritt die hauptsach nit were eingesteltt worden Erachten derwegen  ir Mt  daß  derwe  deßhalben alle weittleuffige ferner ausfürung doch ohnabbrüchig yedes fug und berechtigung dißmals einzustellen und alß baldt zur handlung darumb man alhie zugreiffen Derwegen so hetten  ir Mt  alle churfürstliche gesanten yetzo fürbescheiden und zusammen kommen lassen Und damit die sachen lenger nitt beschwerlich uffgezogen hetten  ir Mt  diß fur ein mittel sein erachtet daß die ansag dißmals  Mittel der  ksl Mt  der ansag halben  durch  ire ksl Mt  selbs geschehe und wann man zu rath kommen zu endt deß raths sich allweg undereinander vergleiche zu welcher stundt man wider wöll zusammenkommen alles biß ein yeder solches ann sein gnedigsten herrn gelangen und deßwegen Meintz und Sachsen sich undereinander vergleichen mögen 
         Maintzische nach erhalttenem bedacht liessen durch den  cantzler  ir Mt  wider anzeigen daß sie an statt  ires gnedigsten herrn  angehört waß die  ksl Mt  auß guthertzigem vätterlichem gemütt zu befurderung der sachen fur mittel fürgeschlagen Zweüffeln erstlich nitt  ir Mt  werden sich allergnedigst noch zuerinnern  wissen  waß deroselben Meintz alß ertzcantzlers exercirten berechtigung halben in underthenigstem gehorsam  durch sie  gesterigs tags  fürbracht zweiffeln auch  nitt    ire Mt  werden solches ausfurlicher vonn den andern churfurstlichen abgesanten verstanden haben Weil dann von ohndenckhlichen jharen Meintz alß ertzcantzler deß Heiligen Reichs in possessione deß directorii und ansagens im churfürsten rath auch sie die meintzische ein gemessenen bevelch und instruction weß sie sich solcher direction halben zugerichten darauß sie ja alß diener nitt schreitten könten bitten sie nachmals gantz underthenigclich mann wöll sie bey solchem langherbrachten exercitio deß ansagens aller gnedigst pleiben lassen Woltten sie zum allerfurderlichsten zu tag und nacht solchs  ire kfl Gn  berichten mitt gantz underthenigster bitt diß ir notwendig suchen in keiserlichen ohngnaden nitt zuverdenckhen Seyen daruff erbüttig alles daß jenig so inen zuverrichten obleg und waß sonnsten zu befurderung deß gantzen hauptwerckhs immer dinstlich an irem fleiß nichts abgehn zu lassen Versehen sich auch da sie bey solchem ansagen wie bißhero gelassen eß sollen die churfürstliche denen daß herkommen gantz wol bekant gehorsamlich erscheinen wie sie auch all ausserhalb darzu erbiettig sein 
         Daruff liessen die  ksl Mt  nach gehabter underredt durch dero  vicecantzler  wider fürtragen daß sie angehörtt waß die meintzische ferner fürbracht repetendo dasselb Sey anfang  ir Mt  dessen wol zufriden daß die meintzische solches wöllen an  irn gnedigsten herrn  gelangen lassen dessen auch die sechsische sich anerbotten Waß aber daß ansagen anlangett woltten sie gern mitt den sechsischen dahin handlen daß Meintz dabey zulassen wa sie ye  wisten daß solches bey inen  zu  erhaltten were aber bey inen so weitt nitt bracht werden mögen Soltten nun so hochnotwendige sachen so lang verschoben werden biß ein yeder vonn seinem herrn resolution erlang daß würde ja ein beschwerlichen uffzug geberen und ein ohnleidlicher handel sein Weil dann  ir Mt  darfür achten daß diß mittel keinem teil praejudicirlich sein könn da yetzmals  ir ksl Mt  den räthen ansagte zur berathschlagung zuschreitten und sie furter undereinander selbs einer stundt verglichen da auch weitter anzusagen eß  ir Mt  thetten alles nur interea biß beederseits herren erclerung hinc inde einkommen damitt ja vonn dieser nitt hoher ursachen willen solche hochwichtige sachen daran  ir Mt  und dem Reich soviel gelegen nitt ferner eingesteltt werden Sey  dann  dannocht  allerhandt bericht vonn beeden teiln einkommen so noch zubedenckhen stehn alß woltten sich  ir Mt  versehen eß würden die meintzische kein ferner bedenckhens haben diß mittel inen gefallen zulassen 
         Maintzische  Hetten abermals angehörtt wie trewhertzig eß  ir Mt  mitt  iren  den  sachen gemeine Sey inen von hertzen leidt daß dieser stritt in so hochnotwendigem werckh vonn den sechsischen erregt Eß hett auch  ir gnedigster herr  noch sie nitt gedenckhen oder in sin nemmen mögen daß dieser stritt soltte vonn Sachsen angefangen werden da doch notori und bewußlich ist welcher gestaltt Meintz die direction deß churfürsten raths allein herbracht Eß soltten eß auch  ir Mt  gewißlich darfür achten und haltten  da eß inn der  stehe  gesanten macht und gewaltt stünde daß sie ohngern ettwas underlassen woltten daß one nachteil  ires gnedigsten  sie  zu hinlegung deß handels dienlich sein möchte Eß erfordere aber ire höchste ohnumbgengliche notturfft solches ann  iren gnedigsten herrn  gelangen zulassen Bitten nochmals zum allerunderthenigsten bey  Sachsen  die sachen dahin zurichten daß sie bey continuirter possession deß ansagens pleiben mögen biß sie wider vonn  irem gnedigsten herrn  resolution erlangt 
         Vicecantzler  zeigt dagegen  ir Mt  in namen ir Mt wider ane daß  ir Mt  mitt fleiß handlung mitt den sechsischen gepflogen hetten sie auch yetzo getraut ettwaß bey inen zuerhaltten woltten sie eß nitt underlassen haben Sie beharren uff ir meinung diß teils geschehe eß auch Damitt aber dannocht daß hauptwerckh nitt uffgehaltten so woltten  ir Mt  diese sachen allergnedigst uff sich nemmen die gesanten beiderseits gegen iren gnedigsten herrn vertretten  2 mittel der  ksl Mt    daß sie nemlichen fur ire person nichts einraumen  wo  noch bewilligen wöllen auch alß balden ann sie schreiben Deßwegen sie dann auch revers vonn sich geben woltten daß solches illis non consentientibus fürgangen sonder  ire Mt  uff sich genommen Endtlich seye eß an deme daß  ir Mt  die sachen lenger nitt können uffhaltten Derhalben dann ir Mt meinung seye die kfl gesanten alß baldt herein zufordern auch inen anzusagen zu rath zuerscheinen und zur sachen zugreiffen Und konnen die publica propter privata nitt negligirt  werden also  ir Mt  die sachen lenger nitt einstellen können 
         Maintzische  bitten zu fernerm bedenckhen gantz underthenigst um bedacht biß nach mittag 
        
         Paulo post schickhten der vier churfürsten Trier Cöln Pfaltz und Brandenburg abgeordnete inn die  meintzische herberg  mitt begern eß woltten die meintzische gesanten bey inen uff dem  rathauß  erscheinen  Ferner handlung der kfl räthe mitt den maintzischen uff der ksl Mt begern  Und alß sie diesem begern nach hinuff kommen zeigt der  trierisch cantzler  inen ahn daß die  ksl Mt  nach dem die meintzische auß dem gemach kommen sie hinein gefordert und inen zuerkennen gegeben waß sie mitt inen und den  meintzischen  sechsischen  der ansag gehandlett waruff auch ein yeder teil in extremis bestehe mitt ferner anzeig waß  ir Mt  fur incommoda eingewendet so auß solchem privat stritt entstehn möchte waß auch  ir Mt  beederseits fur mittel fürgeschlagen und waß sich ein yeder teil daruff erclerett und welchergestaltt die meintzische bedenckhens genommen biß nach mittag Derwegen dann  ir Mt  inen ufferlegt und bevolhen nochmalß mitt den meintzischen uff weg zuhandlen wie diesen dingen one fernern uffenthaltt abzuhelffen deme sie den in underthenigstem gehorsam nachzusetzen sich schuldig erkent Und ermessen bey inen daß dieser stritt nit so hoch wichtig daß daß principal werckh einzustellen können aber doch erachten daß eß einem oder dem andern teil bedenckhlich dißfals  ettwas einzuwilligen da sonderlich ettwa uff ein entscheidt soltte oder müste gedacht sein weil Sachsen auch noch uff ferner beweißthumb sich referirn thut und also yetziger  gantz ohngewiß und beschwerlich fallen wolltt darüber zudecretirn da dabeneben die abgesante und bevelchaber darüber mitt bevelch auch nitt versehen und also darauß ein nullitet ervolgen möcht Bedenckhen dabey weil ye ein teil dem andern nitt weichen wöll ob nitt propter publicam utilitatem welche privatis vorzusetzen die  ksl Mt  alß daß oberhaupt et cui universum Imperium in omni competit ex officio et plenitudine potestatis  ir Mt  die weg zu suchen damitt dannocht diesen eingefallenen stritt sein richtigkeit gegeben Wie sie dan daß von  irer Mt  vorgeschlagen mittel so gar auß weg zusein nitt erachteten sonderlich damitt eß diß ansehens nit habe alß  weren  müsten  ir Mt  mitt diesem privat werckh gepfendett sein Dann da schon ein yeder teil vonn seinem herrn resolution erholett und eben in diesen terminis wie yetzo die räthe bestehn würden also doch zuletzt zu erkantnuß der ksl Mt gelangen müste hette man yetzige zeitt und costen doch vergebens verloren Drumb diß mittel so praejudicirlich nitt sein könt dieweil eß auch  ir Mt  also fur gut angesehen auch die räth entschuldigen woltten Dardurch möcht man also zum friden kommen weil one daß die decision yetzo in solcher eil one bericht nit geschehen könte drumb desto eher der  ksl Mt  zuwillfahren 
         Maintzische  Hetten angehörtt waß der Kff räthe in bevelch zuverrichten ufferlegt worden thetten sich gegen inen undernommener mühe bedanckhen Nun hetten die meintzische gantz ohngern gesehen daß diese onnotwendige newerung  erregt worden So wissen sie sich zuerinnern von weme der anfang gemacht wer auch bißhero im exercitio gewesen solchs wissen sie und weisens die protocolla auß Sie hetten auch diß alles albereit gnugsam verstanden wie sich die meintzischen auch nitt versehen daß die sechsischen alsobaldt soltten die  ksl Mt  darunder bemühett haben sonderlich da sie sich der Kff verein zuerinnern und vielmehr vor inen soltte ferner handlung gepflogen  Woltten auch die meintzische inen den kfl räthen zubedenckhen geben haben ob eß der Kff praeeminentz dem altten herkommen und loblichen  herkommen  gebreüchen  nitt praejudicirlich also baldt einem churfursten an seiner dignitet und ambt ettwaß abzunemmen dem andern zuzegeben oder zum wenigsten dergleichen bescheidt dahin zugeben etc Weil dann diesem allem nach Meintz gar nitt vermutten können noch mögen daß dieser stritt soltte erregt werden hetten sie keinen bevelch daruff empfangen können sonder hetten ein gemessigten bevelch und instruction weß sie sich der direction halben zuverhaltten darauß konten sie einmal nitt schreitten Und ob wol angezogen daß daß keiserlich furgeschlagen mittel nit praejudicirlich trage eß mitt sich uff dem ruckhen daß Meintz auß der quasi possession deß ansagens komme derwegen sie  in tam clara et liquida causa possessionis auß irem bevelch nitt schreitten konten noch zethon wisten Woltten derwegen die kfl rathe dinstlich und freündtlich ersucht und gebetten  dieses alles und waß hievor pro Meintz angeregt zuerwegen der  ksl Mt  hinwider zu gemütt zufüren und dahin zuvermögen dz sie möchten also bey herbrachter possession pleiben auch ire person daß sie auß irem habendem bevelch nitt schreitten könten zum besten entschuldigen Sonnsten seyen sie willig alle stundt wann man wöll zuhandlen und waß inen zethon obligt bestes fleiß zuverrichten 
         Trierisch canzler  in namen der kfl räthe zeigt ahn daß sie alle diese meintzische motiven sambt iren gleichmessigen bedenckhen der  ksl Mt  aller underthenigst zu gemütt gefürtt daher dann auch diß mittel irer Mt ervolgt sein möcht und  ir Mt  verhofft haben würden eß soltte den meintzischen ettwa annemlich sein Achten derwegen ohnvonnötten daß sie die räthe selbs der  ksl Mt  dieses wider furbringen sonderlich weil sie vermerckht daß sie die meintzische der  ksl Mt  nach mittag selbs ir bedenckhen wider eroffnen werden Da eß dann ann sie gelangt wollen sie diß begerens ohnvergessen sein Eß möchte sonnst da sie yetz selbs hingingen dem andern teil argwönig fallen 
         Maintzische  Hetten gemeint weil auß bevelch ir Mt sie dieses gehandlett sie würden ettwa wider zu  deroselben gangen sein Yedoch wollen sie die sachen zu fernerm bedenckhen ziehen und  ir Mt  wider eröffnen 
         A meridie 
        
         Seindt die meintzische abgeordnete nach den zweyen wider bey der  keiserlichen Majestatt  erschienen Und alß sie ins gemach erfordert zeigt der  meintzische cantzler  ahne  Maintzische ferner erclerung der  ksl Mt  beschehen der ansag halben  Ob wol sie sich schuldig erkenneten der  ksl Mt  allen schuldigen gehorsam soviel immer müglich zulaisten so hetten sie doch nitt underlassen waß inen  ir Mt  heütt  furhalten lassen in fernere berathschlagung zuziehen Befinden die sach ye lenger ye beschwerlicher ine fürfalle sintemal ye auß habender instruction und gemessigtem bevelch sie one vorwissen nitt schreitten könten zu dem sie auch in so berechtigter possession stünden Dessen alles die churfurstliche anwesende räthe gantz gut wissens trügen Derwegen so woltten sie abermalls zum aller underthenigsten gebetten haben eß woltten  ir Mt  inen so viel dilation allergnedigst gestatten biß sie solches an  iren gnedigsten herrn  gelangen liessen Woltten sie yemandts auß irem mittel alß baldt uff die post abfertigen der  irer kfl Gn  resolution furderlich wider bringen mögen und daß  ir Mt  dessen sie in keiserlichen ohngnaden nitt verdenckhen woltten sonder ir gnedigster keiser sein und bleiben 
         Ksl Mt  nach gehabtter underredt liessen den meintzischen wider ansagen Wie  ir Mt  nie zuwider gewesen  daß sie die meintzische solches an  iren gnedigsten herrn  gelangen lassen soltten alß seye eß  ir Mt  auch noch nitt zuwider woltten auch  ir kfl Gn  resolution gewertig sein Aber mittler weil daß hauptwerckh einzustellen daß sey weder rathsam oder nutzlich oder warumb auch  ir Mt  nit gebürte einsehens zethon damitt die gantze handlung nitt uffgeschoben werdt Mann sehe daß die im fürstenrath zu rath gehen fahren inn der berathschlagung vortt Daß were ye ein beschwerlicher uffenthaltt da der churfürsten rath lenger eingesteltt werdt Eß konn auch auß diesen ursachen  ir Mt  weniger nitt thon dann die meintzische sambt den andern dahin zuweisen daß sie zu rath gehn und die handlung lenger nitt einstellen derwegen sich zusammen fügen der zeitt sich vergleichen doch alles sine praeiudicio der meintzischen fürgebnen possession die sie zuhaben vermeinen Wißen auch  ir Mt  nitt wie sie derselben dardurch depossessionirt würden da sonderlich  ir Mt  solches uff sich genommen auch deßwegen urkunth vonn sich zugeben erbiettig gemacht und konten ja  ir Mt  darumb die sachen lenger nitt uffschieben Und ob schon erbiettens geschehen yemandt uff die post zuverordnen konn doch solches in so kurtzer zeitt nitt geschehen Zu dem auch die erclerungen beeder herrn gegeneinander lauffen würden also die sachen doch nit verglichen und zu lengerm verzug gerathen Dann soltte eins yeden incidenz puncten wegen  ein gantzer reichstag uffgeschoben  werden  oder eingesteltt werden daß were ja ein grossen nachteil und nachredt im Reich geberen auch ein ohnerhörtt schisma sein Derwegen  ir Mt  billich ir autoritet zu interponirn Zeigten daruff  ir Mt  inn der person an  da y daß y  daß  ir Mt  mit höchster deren ohngelegenheitt sich  anhero  begeben und verharre were ferner verzug gantz onleidlich müste yetzo in maxima necessitate rebus sic urgentibus ettwaß gethan sein 
         Maintzische  bitten nachmals underthenigst sie in ohngnaden nitt zuverdenckhen daß sie auß habendem außtrückhlichen bevelch nitt schreitten könten Weil dann die andere kfl räthe sich urbüttig gemacht uff die meintzische ansag willigclich im rath zuerscheinen soltte man sie bey solcher erst angefangner ansag pleiben lassen Da dan die sechsische ye nitt erscheinen woltten hetten  ir Mt  sie darzu anzuhaltten damitt sie also in continuatione deß ansagens biß zu eingeholtter resolution pleiben mögen 
         Ksl Mt  per  vicecantzler  Könten einmal die angefangne Reichs handlung nitt steckhen lassen Waß dann diß ferner bitt anlanget mit den sechsischen zuhandlen Ob wol  ir Mt  nitt wisten waß in deme derselben gelegenheitt sein wirdt yedoch woltten sie bestes fleiß mitt inen handlen aber die sachen keines wegs uffhaltten lassen 
         Meintzische  Soll ires teilß verhoffentlich durchauß kein mangel erscheinen allein daß eß  ir Mt  allergnedigst uff solche weg richte damit sie bey solcher continuation pleiben mögen 
         Daruff seindt die sechsische furbescheiden worden Und alß die meintzische zu hauß gangen seindt sie in einer halben stundt darnach wider erfordert Und alß sie in  irer Mt gemach  kommen hatt inen der  vicecantzler  wider vermeldett daß sie uff beschehenen fürschlag nichts underlassen mitt den sechsischen zuhandlen Weil aber ein perplexitas darauß ervolge da Meintz ansagte und die andere erschienen Sachsen aber nitt und erst durch die  ksl Mt  darzu soltt erfordert werden hetten  ir Mt  abermals uff diß mittel gedacht  3 mittel der ksl Mt  daß  ir Mt  der churfürsten räth samettlich  morgen  fürgefordert und sie vermanett hett nunmehr in sachen vortzuschreitten und wann solches geschehen die räth mitteinander uffs  hauß  gezogen und also nach vollendem rath sich der stundt yederzeit wie mehr geschehen verglichen hetten Dann einmal konten  ir Mt  die sachen lenger ohngehandlet nitt lassen 
         Maintzische  nach gehabdtem bedacht Wiewol sie verhofft eß soltte Sachsen sich ferner nit uffgehaltten haben sonder gutwillig von irer newerung abgestanden sein doch können  sie  ir ksl Mt  sie die meintzische allergnedigst nitt verdenckhen daß sie auß irem habenden gemessenem bevelch dißmals wie  sich offtmals erclert nitt schreitten können Wie sie sich dann dessen hiemit zierlichen bedingt und protestiert haben wöltten  Protestatio der maintzischen das sie auß irem habenden bevelch nit weichen können  und derselben also vorbehaltten wollen uff deß ferner ir Mt an sie gethan begern und stett anhalten  ir Mt  nicht alß bevelchabere ires gnedigsten herrn sonnder zu underthenigstem schuldigem gehorsam sie sich  morgen  gleich andern kfl räthen finden lassen yedoch dergestaltt da wider anzusagen daß sie in der continuation desselben pleiben und verrichten mögen daß auch daßjenig waß  morgen  fürgehe Meintz in kein weiß noch weg praejudicirlich fallen möge Wie dann  ire Mt  inen allergnedigst ein versigleten revers darüber nach notturfft geben woltten sonderlich auch daß sie auß irem habenden bevelch nitt konten oder woltten schreitten 
         Ksl Mt  durch den  vicecantzler  Seyen  ir Mt  noch wie vor zufriden daß die meintzische solches an  iren gnedigsten herrn  gelangen lassen wie sie auch derselben resolution gewertig sein wöllen Waß dann die angeheffte protestation anlangett daß sie die meintzische abgesante keins wegs auß irem bevelch und instruction schreitten könten damitt sey  ir Mt  zufriden  Caesar  nimbt protestation ane erbeüt sich revers zugeben  wollens auch allergnedigst eingedenckh sein Solle auch waß ferner deß revers halben gebetten worden derselb wie begert gefertigt werden so inen zuzestellen und  seyen  nemmen  ir Mt  daß offt beschehenen erbiettens der meintzischen ires erbottnem fleiß zu danckh ane Sonnsten werde weittere handlungen so einkommen auch fernere bescheidt mitt sich bringen 
         Daruff wardt angesagt  morgen  zwüschen 6 und 7 bey  ir Mt  gleich andern kfl abgesanten wider zuerscheinen 
        