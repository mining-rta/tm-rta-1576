 Denn  9 Augusti   
        
         Hatt der zweitte ausschus (welchem ich zugeordnett geweßenn) uff gestrigenn des raths bevelch denn funfftenn puncten  propositionis  vonn ergentzung der matriculn fürgenommen unnd nach lannger consultation dahin geschlossen das die exemption sachenn solttenn am ksl cammergericht pleibenn unnd den fißcal daselbstenn bevolhenn werdenn aber die anndere sachenn sollenn vor dem deputirten vermög voriges Reichs abschiedts verhandlet unnd durch sie expedirt werdenn dartzue dann ein sonnderlicher deputation tag vonnöttenn unndt dz dißmals alhie mitt denn churfurstlichenn dahien gehanndlet wurde daß sie sich alßdann vonn denn furstlichenn inn räthen nicht absonndtern sonnder daß ein gemeiner rath gehalttenn wurde etc 
         [] 
        