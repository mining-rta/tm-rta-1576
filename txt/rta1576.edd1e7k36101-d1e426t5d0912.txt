 Mercurii 12 Septembris  hora 6 
        
         Apud Moguntinenses  In der  meintzischer churfurstlich herbergh  sein  die catholische stende bei einander gewest  und hatt der  mentzisch cantzler  proponirtt wie sich itzgedachte catholische stende zu berichten  Consultation in puncto religionis etc  das jungst nach empfangener  kaiserlicher erklerung bei dem articull der freistellung und andern vurprachten gravaminibus des gegentheils etc  domalen vur radtsamb angesehen    irer ksl Mt  underthenigst zu dancken sonderlich auch zu erwegen ob nitt radtsamb  irer ksl Mt  die gravamina so ethlichen catholischen stenden vom gegentheill zugefugtt allein der ursachen  irer Mt  zu uberreichen damitt  ire Mt  sehen mochten das sie die catholischen ungern klagen wolten da  d  sie doch zu klagen woll befugtt 
         Unnd dieweill man itzo in erklarung bracht die stende der augßpurgischen confeßion bei der  ksl Mt  abermals zum hefftigsten ansuchen thetten auch sich woll vernemmen ließen  Nota    da  ire ksl Mt  inen nit wilfarn wurde das sie sich alßdan der contribution halb weiters nit zu erkleren wusten etc  wurde darumb zu weiterm bedencken angestelt ob man nit nun mehr der catholischen stende gravamina (der schon ein theill ufs pappir gepracht)  irer ksl Mt  neben underthenigster dancksagung uberreichen unnd umb ferere notturfft auch handthab voriger erklerungh pitten woltt 
         Unnd sein daruf die verfaste gravamina verlesen worden  Leguntur gravamina  Unnd ist furter in in kurtzer umbfragh auch under andern gewogen das obwoll  der religion friden nit  dan zweierlei religiones als catholicam unnd augustanam confessionem  Catholica et augustana confessio  begreifft das gleich woll under der außpurgischen confession fill andere ketzereien iren deckmantell nemmen und verthedigett sein wollen 
         Gravamina des  bischoff von Eystatt  unnd Schwabisch  Münde    Es sein auch durch des bischoff von Eyßtett gesandten wie auch von wegen der statt Schwebischen  Münde  etliche gravamina uberraicht worden  Unnd dweill die stunde verlauffen ist fur radtsamb angesehen diese sach biß  morgen  ferer zubedencken 
        