 2 Augusti   
        
         Ist die replic  bei  ir Mt  abgehort worden quae primo placuit per totum exceptis paucis voculis quae statim adiiciebantur et mutabantur Postea inter conversandum exortae sunt disputationes arduae super sequentibus articulis 
         1 Das man den offensiff krig contra turcam nit so gar fur ein unmuglich ding halten  solte  und aller dings dessen sich begeben  dan diese schrifft wurdt weit kommen auch fur turcken und andere nationes Die wurden daher ein hertz nemen und die teutschen gar verachten quasi iam plane desperatos  Idque  Item  So were auch die handt Gottes nit verkurtzt das er nit ein gelegenhait schicken konte ettwas fruchtbars auszurichten oder das nit ettwa  auch des turcken wegen fallen und er auch gestrafft werden mochte Und strickten  ir Mt  durch solchen weg alle gelegenhait ab kunfftiglich ainige offensiff hilff vom Reich zubegeren  Harrach  ista prudentissime  Solte man dan immerzu allein in terminis defensionis pleiben so wurdt man nimmer aus der nott kumen und wer dem wesen gar nit geholffen Und wiewol der  her von Schwendi  mit langer ausfurung solche impossibilitet wollen asserirn  so ist doch per  caesarem  et alios beschlossen das wort  unmuglich  hinweg zuthun und dazu zusetzen  dismals  oder  noch zur zeit gar schwerlich   
         2 Disputatio fuit von den petitis et mediis Da hat der  her von Harrach  dafur gehalten das es gnug were auff den gemein pfenning zugehn wen man jhe wolte media furschlagen Aber den andern furschlag von den gaistlichen und belegung der fursten etc mochte man umbgehn dan man das gantz wesen damit confundirn und auffhalten wurde dazu die gaistlichen hoch offendirn die dannoch noch immer das pest thetten Zu deme wurdt solcher weg nit so vil ertragen als man vermainet dan der mererthail der stifft eingezogen seien oder sonst entpl√∂st Da man aber jhe solchs monirn solte oder wolte wer es pesser es geschehe votando per Osterreich dan replicando per  caesarem  und setze man in die replic dafur ista verba  da auch die stendt andere bequembliche mittel wisten wolten  ir Mt  gern vernemen etc  Aber ungeachtet solches trefflichen gueten bedenckens ist  ir Mt  dem  hern Schwendi  beigefallen  (das nemblich auch derselb furschlag pleiben soll doch mit dem zusatz ut per  Harrach  )  welcher longa oratione et vehementer anzaigt das in disem nottfal auff die gaistlichen nit zusehen  ir Mt  kanden es exemplo antiquissimorum regum  qui  allegavit schad inen nix halten one das ubel hauss und sitzen im uberfluss Die weltliche lassen in nix nemen so sei sonst nix da Wol man dem wesen helffen muss man die gaistlichen angreiffen die konden es pesser thun als andere seien es auch schuldig haben darumb so vil dotationes etc cum aliis multis et tamen cum annexa protestatione das er den gaistlichen nix zunemen begert noch solchen rath odio papatus sondern amore patriae et necessitate extrema (quae legem non haberet)  the  coactus thette 
         3 Disputatio fuit ob man die verfassung des gantzen krigswesens und was ir Mt konigreich und erblandt dabei auch thun solten etc  itzo  item desgleichen des ritter ordens halben itzo ubergeben und davon in replica anregens thun solte Et quidem  dominus ab Harrach  prudentissime consuluit dieweil man mit den konigreichen und erblanden der hilffen und zuzugs halben noch nit richtig oder ichtwas gewiss hette item die  grenitz  sich durch verlust viler heuser ettlicher orten geendert so konte man disfals in specie nichts sonder sonder allein in genere ubergeben  So vil aber den ritterorden belanget wer pesser ne implicentur negocia itzo zu umbgehen und hernacher wen die bewilligung beschehen damit herfur zukommen Aber lis illa ist per  caesarem  dahin gestelt  ad instantiam des  H von Schwendi  das die schrifften und verfassungen solten gestelt werden und abgehort Kont man darnach sehen was zu ubergeben oder nit in des  die  mit der  replica  also  einzuhalten 
         4 In petitione des romzugs quia posset suboriri dubium und die stendt es dahin verstehn als wen es ein eilende hilff sein solt  und  ist bedacht das man denselben fall  oder petition  wol distinguirn soll von den andern petitis also das  ir Mt  solchen romzueg allein zu der itzo gleich vorstehenden nott begerten weil periculum in mora und die andern hilffen doch auch vortgingen 
         Darauff dan das concept also per me corrigirt worden 
        