 17 Aprilis   
        
         Referirt  Dr Hegenmuller  was er bei  Bairn  ausgericht  1 das er ime den gemein pfenning nit gefallen lest Secundo das ers ins badt und dannach in  Saxen  zihen werdt kon nit zum reichstag kommen scribit ipse  dux   
         Fiat recepisse an  Bairn  mit ersuchung wen er gebadt das er als dan komme  Verhofft  Saxen  werdt sich  auch  bewegen lassen 
         Item ime  hern Cobentzels  relation ex  Moscavia  zu communicirn 
         Quantum ad gemain pfenning Sol sein  bedencken undt ausfurung dominis  Schwendi  et  Ilsungio  umb weiter gutachten communicirt werden doch unvermeldet seiner person oder namens Und ist gleichwol sonsten dafur gehalten worden es werdt sich mit dem gemain pfenning nit thun lassen 
         Freistellung halben avisirt  Bairn  ir Mt  das wol acht darauff zugeben was itzo f√ºr practick derwegen furlauffen und wie solcher artikel der gantzen handlung auff dem Reichs tag werde grosse hindernis geperen Wie auch der  H Vihauser  referiert das ers beim  Kf zu Saxen  gleichsfals vermercke 
         Vihauser  thuet gleichsfals relation  das  Saxen  den gemain pfenning zu begern nit fur ratsam acht sondern vermaint  die petitio solt in genere auff ein beharliche hilff gestelt werden Sonsten seiner personlichen erscheinung halben wil er den  von Sibottendorff  her schicken 
         Zuerwarten bis der gesant kompt und als dan auch mit ime der freistellung halben zureden das sein her wolle verhindern das solcher artikel nit auff die pan komme sintemal er allen fursten hefftig praejudicial und den graven und hern zu ungehorsam furderlich 
         Item communicatur die bedencken dem  hern von Harrach   
        