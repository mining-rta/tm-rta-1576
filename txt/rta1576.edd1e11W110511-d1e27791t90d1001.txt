 Prima Octobris  mane 
        
         Consultatio in puncto der muntz concepts weiß abgelesen  Wardt daß concept der  triplic  in puncto der müntz in dem churfürsten rath per  meintzischen cantzler  abgelesen   
         Umbfrag 
         Trier  Lassens papir Allein golt müntzen anlangendt uff den kreisen zu tractirn solt dabey stehn  sovil müglich ins werckh zurichten   
         Cöln  Similiter 
         Pfaltz  Hetten kein bedenckhen 
         Sachsen  Seyen mitt dem concept einig Allein bey dem müntzen  ertzhertzog Ferdinandi  und  Saltzburg  dabey zu setzen wa eß nit geschehe dz die kreis dardurch ursachen gewinnen möchten zu einem andern 
         Brandenburg  Placet 
         Maintz  Similiter cum additionibus 
         Concept  recuperationis    Maintzischer cantzler  lißt ferner ab waß in puncto  recuperationis  uff der ksl Mt bedenckhen  im Kff rath beschlossen  sambt dem schreiben an  Lottringen  Bitsch und Oxenstein anlangendt    Nota Die lottringische haben interea ein gegenbericht contra  fiscaln  Bitsch halben eingeben apud acta     
         Umbfrag 
         Trier  Da gesetzt dz Bitsch session und stim gehabtt Wissen nit ob  graff Jacob  von Bitsch wegen oder Zweybruckhen session gehabt achten von Zweybruckhen wegen 
         Cöln  Session halben weren die wort hauß zelassen  stamhauß  et  consortes   
         Pfaltz  Similiter Bitsch halben soll den graffen von Hanaw auch nichts begeben werden  Caesar  zuerinnern die verfügung zethon dz eß den jenigen werdt den eß zustehe 
         Sachsen  Lassen eß passirn allein  haupt  stamhauß belangendt wie vor ime uff die consorten zusetzen 
         Maintz  Similiter Allein hett  Bitsch  die kreishilff angeruffen ergo dem Reich Bitsch wegen zugethan 
         Newburgische zweibruckische zolshandlung  Seindt die  newburgische    zweybruckhische  räth fürbescheiden worden Wardt inen per  Meintz  und  Pfaltz  angezeigt Ob wol die churfürsten bißhero vonn wegen deß new bewilligten zols  anno 66  ursach gehabt dieweil ir herrschafft den gebreüchlichen consens von den churfürsten deß reinischen kreis noch nit abgeholet noch sich reversirt ir glegenheit auch zugedenckhen yedoch dieweil eß bißhero also einstehen pleiben so woltt man inen hiemit ein  concipirten revers  zugesteltt haben mit begern irer herrschafft solchen zuzestellen denselben der gebür verfertigen und den Kff  zustellen Dagegen sie den gebürenden consens empfahen sollen und da alle ding verrichtet und versecretirt alß dann in ein yede cantzley wie bewilligt 50 golttgülden zuerlegen Soltten auch ein specification in die meintzisch cantzley übergeben wie hoch ein yede wahr vor altters verzollet worden und wie eß yetzo verzollet werdt etc 
         Die abgesante namen den revers der gestaltt ahne dieweil sie keinen bevelch hierüber woltten sie denselben irn herrn uberschickhen und waß inen ferner angezaigt referirn ohne zweiffel sie sich gegen den  churfürsten aller gebür verhaltten werden 
         Ferner wardt daß concept 6 propositions puncten abgelesen  und verglichen 
         Wie dann auch daß concept deß juden wuchers halb   
         Verglichen durchauß 
        
         Relatio zum furstenrath 4 5 6 articul juden  Fürsten rath erscheinet 
         Wardt inen referirt waß in puncto deß müntzedicts in dem churfürsten rath geschlossen item waß in dem 5 und 6 puncten geschlossen waß auch ferner der juden halben bedacht worden 
         Furstenrath per  Saltzburg  Befinden in puncto müntz dz die  ksl Mt  in dem mehrern vergleichen  also fur beschlossen zuhaltten  Caesari  deren erbiettens irer landt halben zudanckhen wie auch die ersuchung deß burgundischen kreis und Schweitz und da eß geschehe werdt mehr gleicheit geberen Waß westphelischen kreis anlangt der beschwerung halb der Niderlandt Da eß darin abgeschafft werde westphelisch kreis dz sein auch thon Saltzburg betreffendt werdt ann sein ortt und zeit gestellet Halben batzen und pfennig müntzens halben uff die probations täg zustellen versehung zethon etc Ubrige ferner articul anlangendt vergleichen sich mit der ksl Mt bedenckhen 
         Fürstenrath per  Ostereich  in puncto matricul Sey mit der  ksl Mt  verglichen  Weil aber die  ksl Mt  ettlich bedenckhen übergeben und erstlich Bitsch halben Achten dz an  Lottringen  zuschreiben und zur contribution zuvermanen und da eß nitt geschehe fiscal bevelch haben soll zuprocedirn Stamheüser und inhaber derselben belangendt Kan demselben alhie nitt abgeholffen werden sonder uff den kreistegen zutractirn und volgents uff künfftigem deputations tag  fürzubringen Den articul der exemption sachen  Soltt uff die künfftig visitation verschoben werden mit dem cammergericht und fiscal zuunderreden und uff deputations tag bericht zethon 
         Fürstenrath per  Östereich  Legations costen belangendt  Achten daß nachmaln mitt den stetten dahin zuhandlen  denselben zuerlegen und sich in bewilligter anlag selbst bezalt zumachen da sie nit trawen und dz die stendt uff den  ersten Januarii anno 77  ire gebürendt anteil erlegen Personen halben Da  Pommern  sich nit bewegen lasset andere personen der  ksl Mt  heimbzustellen 
         Furstenrath per  Saltzburg  Juden betreffendt were diß bedenckhens halb  caesari  zudanckhen und sey ein christlichs wolmeinendt bedenckhen Haltten derwegen darfür daß solche wucherliche contrect und pactiones hinfüro abzuschneiden und nitt ad praeterita gericht werden soll Item von 20 fl 1 zu nemen Sonnsten vergleichen sich mit caesaris bedenckhen 
         Fürstenrath per  Saltzburg  In puncto der müntz befinden daß man die sachen wol bedacht im Kff rath und ettwaß weittleüffiger Wollen sich also verglichen haben doch salva protestatione da die ersuchung bey andern one frucht abgehn soll 
         Furstenrath per  Östereich  In puncto der matricul vergleichen sich und seyen zufriden dz schreiben an  Lottringen  sine praeiuditio tertii zugeschehen 
         In puncto legations costen vergleichen sich auch 
         Furstenrath per  Saltzburg  Sey wol zubedenckhen waß  wucherliche contrect sonderlich in praeteritis zuhaltten da die keuff so wein und korn gültten halben vor vielen jharen contrehirt geschehen dz dieselb ob schon wein und korn in hoherem wertt nit fur wucherliche contrect zu achten Waß aber per se fur wucherliche contrect erwiesen und geachtet wirdt dz soll hinfuro versehen werden 
         Churfurstenrath In puncto der müntz befindt man dz man einig Also sey dieser punct beschlossen 
         Churfürstenrath In puncto der matricul sey man auch einig und soll dz schreiben an  Lottringen  sine praeiuditio gestelt werden In puncto sexto sey man einig allein eß mitt den stetten vergebens In puncto der juden sey diß deß churfürsten  bedenckhen de praeteritis da befunden waß in gemeinen rechten und Reichs satzungen verbotten daß solches mitt gemeinet sein soll wie solches ettwa mehr geschehen 
         Churfurstenrath Befinden daß man einig ausserhalb deß legations costen halben und der juden Ist erinnert dz man einig im legations costen 
         Furstenrath Lassen eß dabey bewenden allein dz ab initio wol daruff gesehen werdt waß contractus usurarius seye 
         Warden daruff die concepta abgelesen   
        
         Verdun contra  Busmard  apud supplicationes Hagenaw contra  Östereich    Item ein decret in sachen deß stiffts Verdun in strittiger election sachen contra  Nicolaum Bosmard  Item ein  decret der landvogtei Hagenaw contra  ertzhertzog Ferdinanden zu Östereich   
         A meridie eiusdem diei 
        
         Maintzischer cantzler  pergit in ablesung der inn dem supplication rath verglichnen decreten Erstlich ein  decret  Eüstachii Guntzbergers  contra  ertzhertzog Ferdinandt  Guntzberger  contra  Östereich  apud supplicationes  Item ein  decret  uff  Heinrichen freyherrn zu Mörsperg und Beffort  supplicirn  Mörsberg  contra  Beffert    Item ein  decret uff supplicirn deß senatus bononiensis ratione publicandi diplomatis  Bononia    Item ein  decret uff supplicirn deß  hertzogen von Sophoy  umb nachlas der Reichs contribution  Sophoy      Item ein  decret  Lorentzen von Roclitz  contra  Joachim Ernsten fürsten zu Anhaltt  Roclitz  contra  Anhaltt    Item ein  decret uff supplicirn  hertzog Ulrichs vonn Meckhelnburg  umb erlassung ettlicher restanten  Meckelnburg    Item ein  decret uff supplicirn deß  bischoffen zu Bisantz  umb exemption und nachlas deß Hl Reichs anlagen  Bisantz    Item ein  decret uff supplicirn  marggraff Georg Friderichen zu Brandenburg  umb nachlassung ettlicher restanten  Brandenburg    Item ein  decret  der  die  statt Goßlar betreffendt  Goßlar  Item ein  decret vonn wegen Trient contra  ertzhertzog Ferdinandt  Trient contra  Östereich     
         Churfürstenrath Lassen eß bey den heüttigen und yetzigen concepten allen so abgelesen bewenden 
         Furstenrath Lassen inen gleichergestalt die concepta der relationen und decreta wie abgelesen gefallen 
        
         Relatio zum stettrath in obberürten puncten  Stettrat erscheinett Wardt inen referirt waß in puncto der müntz im chur- und fürstenrath beschlossen Ferner wardt inen referirt waß zum fünfften articul der ksl proposition beschlossen Ferner waß zum sechsten articul propositionis beschlossen item der juden halben dann ferner waß der policey ordnung  anno 48  gemeß fur gut ermessen worden 
         Stettrath Hetten nitt underlassen alle puncten zuberathschlagen Und dieweil sie befinden dz sie mitt dem chur- und furstenrath einig alß vergleichen sie sich mitt inen durchauß 
         Warden daruff die concepta wie dem fürstenrath alle abgelesen   
         Placet per omnia Allein der stettrath von wegen execution deß müntz edicts lassens bey dem abschiedt  anno 59  pleiben 
        