 28 Septembris  ante meridiem 
        
         Rotweil  Maintzischer cantzler  list ab waß deß rotweilischen hoffgerichts halben ferner im churfürstenrath geschlossen  und uffs papir bracht   
         Umbfrag 
         Trier  Lassens bey dem concept 
         Cöln  Similiter 
         Pfaltz  Deßgleichen allein soll auch beyzusetzen sein dz die citationes nicht recht insinuirt werden werden gefahrlich in die heüser geworffen kommen die leütt in die acht Item da ein underthan citirt werdt sein namen und under wem er gesessen und da der citirt eins Kf kein proceß erkant werden 
         Sachsen  Lassens dabey allein dz die wort haußgelassen bey der churfürsten privilegien daß sie würdiger sonder nur eltter 
         Brandenburg  Last eß bey dem concept 
         Maintz  Similiter 
         Müntz  Punctus  der müntz ist auch abgelesen   
         Conclusum Weil die  ksl Mt  sich vast mitt der stendt bedenckhen vergleichen daß eß dabey zulassen Allein dieweil vonn Östereich und Saltzburgs wegen von der  ksl Mt  ein zufall geschehen daß  ir Mt  zubitten davon abzustehn und vonn eines wegen oder zweyen dz gantz müntzedict nitt falle Uffwechslung im abschiedt zugedenckhen Golttgülden an sein ortten uff probation tägen fürzunemmen wie versehung darin zugeschehen gleicheit bey allen stenden zuhaltten 
         Matricul  Replic in puncto ergentzung der matricul sambt ettlich übergebnen mengel derselben   
         Umbfrag 
         Trier  Bitsch halben  sey dz Reich in possessione percipiendi  ergo billich wer die herrschafft innen hatt dem Reich daß sein laiste Ein schreiben an  Lottringen  zufertigen wa eß dem Reich nitt erstatt dz man alß dann ursach haben werdt ein andern ernst furzunemmen wie solches per kraishilff zugeschehen 2) Zufriden die namen eingesetzt werden 3) Der hauptheuser und consorten halben  similiter  4) Scherpffung der proceß in puncto der hilff Sey zuvor gnugsam gescherpffet 5) Exempten halben bey dem altten proceß zulassen   
         Cöln  Bitsch und Oxenstein anlanget zufriden ein gemein scharpff schreiben zumachen 2) Namen einzusetzen 3) Hauptheuser wie  Trier  in coeteris 
         Pfaltz  Wie  Trier  und  Cöln  Bitsch halben weren noch weg zufinden wie man neher darzu zekommen und von denen von Hanaw wz dem Reich gebürett erfordert werdt  Uff kreistägen davon zureden wie gegen  Lottringen  waß dem Reich entwendet dasselbig zuerhalten 
         Sachsen  Bittsch halben wie vor ime cum sequentibus 
         Brandenburg  Wie  Trier    Pfaltz  und  Sachsen  Betreffendt Bitsch ein ernstlich schreiben an  Lottringen  zuthun cum sequentibus 
         Maintz  Wissen sich auch zuerinnern wz zwüschen  Lottringen  und  Bitsch  fürgangen Wie  Hanaw  wider einzusetzen Werdt schwerlich zugehen sey ettlich mal uff kraistegen tractirt worden davon  Der fürschlag deß  fiscals  und proceß halben in puncto der hilff sey nitt gar onnöttig a  caesare  bedacht 
         Consultatio sexti puncti recuperatione  Duplica caesaris uff den 6 propositions puncten wardt abgelesen   
         Umbfrag 
         Trier  Bey der recuperirung bleib eß Aber legationscosten an  langendt  Achten daß vor dem künfftigen früling nicht wol ettwaß werdt geschehen können derwegen termin deß ziels uff  Andreae  zusetzen ein yeder daß sein zuerlegen Fursten halben zuverordnen Da  Pommern  abschlag  hertzog Ott zu Braunschweig  oder  pfaltzgraff Reichart  zuersuchen 
         Cöln  Weil eß  caesar  bey der recuperation pleiben las stehe eß dabey Legations costen uff  Andreae  zuerlegen Person halben zuschickhen  caesari  heimbzustellen ein ander  fursten  person ir gefellig zuersuchen werdt dieselb wol finden können 
         Pfaltz  Recuperation halb pleib dabey und were noch wol zuwünschen daß eß einmal die würckhlicheit auch erlange Legation anlangendt Hetten nie gern gesehen daß dieselbe were angefangen worden Zu dem so hett der türckh wie sie vernommen erfaren daß die moscowiter  alhie  gewesen und stattlich gehaltten  und dem  ksl oratorn zu Constantinopel  derwegen der türckh mitt ernst ime  undersagt  habe dem  keiser  zuschreiben deß polonischen werckhs halben in 14 tagen sich ledig zumachen oder wöll an den vertrag nicht verbunden sein  Costens halben Soll dz ziel nitt anticipirt werden sonder da inmittelst dz geltt nöttig werdt der  keiser  wol soviel geltt finden  Pfaltzgraff Reicharden  anlangendt Dieweil er  in  viduitate achten sie dz er sich nitt weigern werdt 
         Sachsen  Recuperation pleib Legation costen da eß in eim monat soll geschehen solle ires teils nit mangel haben aber da dz ziel weitter hinauß zustreckhen vergleichen sich auch Person halben Hetten  hertzog Otten von Braunschweig  furgeschlagen bey deme lassen sie eß  Und dieweil fur gut ermessen dz die Kff mittschickhen sollen were  caesar  umb erclerung anzulangen 
         Brandenburg  Recuperation und costens halben wie vor ime Da der costen kurtz zuerlegen wollen sich von gemeinem beschluß nitt absondern Communication der instruction auch zugewarten 
         Maintz  Ohncostens halben Haltten auch darfür wie wol eß Meintz gleich so wol beschwerlich festum  Andreae  zubenennen Person halben Sey der  ksl Mt  heimbgestellet dabey eß zulassen Zuordnung halben wie in der duplic außgefürt 
         Conclusum beede fürgeschlagene hertzogen der  ksl Mt  furzuschlagen  hertzog Reichardten pfaltzgraffen  und  hertzog Otten zu Braunschweig  etc 
         Conclusum terminum uff  Andreae  zusetzen zu erlegung deß legations costen 
         Juden wucherliche conträct  Wardt ferner abgelesen der keiserlicher fürschlag der juden halben   
         Umbfrag 
         Trier    Ir gnedigster herr  hett diß werckh selbst vast ins werckh gesetzt auß ursachen vonn der  ksl Mt  auch angeregt wie in teürer zeitten mitt den armen leütten gehandlet worden Lassen inen diesen fürschlag gefallen daß er in abschiedt kommen Confiscation lassen inen auch gefallen hinein zusetzen Juden halben wiß man wie eß mit inen geschaffen dz sie kein eigen handtirung und nur yederman vonn inen haben wöll könten sie sich nitt von solcher pension der funff von 100 fl erneren Ergo wehr dahin diß in abschiedt zusetzen dz den juden erlawbett gemein handtirung zutreiben bosselarbeit  Doch soll versehen werden dz die juden auch uff kein  pfandt leyhen bey leibstraff sonsten zuregulirn uff den hern da der bawer gesessen 
         Cöln  Befinden diesen fürschlag wolbedacht derwegen seyens auch zufriden in abschiedt zusetzen Und dieweil die juden nichts eigen inen  las  sie auch kein handtwerckhen treiben soltte inen zugelassen werden serviles operas zu treiben Daß sie uff kein pfandt leihen sollen uff die underthanen zusetzen under welchen hern sie gesessen 
         Pfaltz  Achten diesen fürschlag wol gestellet lassen inen eß gefallen eo modo wie  Trier  und  Cöln  Allein auch zustatuirn und den obrigkeiten bevelch zugeben erkundigung einzunemmen ob  dem abschiedt  anno 48  auch nachgesetzt  und da waß befunden praeterita et futura abzuschaffen Und wissen nitt warumb ein solch mittleiden mitt den juden zuhaben soll gegen inen so wol gehalten werden wie die  ksl Mt  davon bedacht Item ob nitt appendices auch zusetzen der policey ordnung übrigen essens trinckens pancatiren kleidens und anders etc 
         Sachsen  Lassen inen auch gefallen disen fürschlag in Reichs abschiedt zusetzen wie vor ime 
         Brandenburg  Similiter Und dieweil poena usuraria infamis ob nitt solche poena infamiae expresse zustatuirn Und ob schon die underthanen nitt clagen soltt stehn dz die obrigkeit ex officio handlen sollen Item poenam corporalem auch hinein zusetzen 
         Maintz  Lassen inen gefallen diesen fürschlag in abschiedt zusetzen mitt den anhengen wie bedacht so wol de  futu  praeteritis alß futuris Item poenam zuscherpffen  gegen den juden item uff kein pfandt zuleyhen So befindt man in handelstetten da juden nemmen sie alle gestolene kirchen- und andere gütter an Soltt auch statuirt werden daß wa solche wahrn befunden sie one entgeltt herausser geben sollen und drüber gestrafft werden Sonsten auch hinein zusetzen dz diß der churfürsten privilegien ohnabbrüchig seye so  deren  darüber haben recensendo waß Meintz fur privilegien 
         Ist ein sags zettel verfertigt uff  morgen  zur relation in dem  ksl hoff  zuerscheinen 
        