 Martis 10 Julii  ante meridiem 
        
         Meintz  proponendo Nach dem  gesterigs tags  beschlossen sich an heütt categorice zuercleren de quantitate der hilff dem  keiser  zulaisten et de modo und nunmehr der fürstenrath deßwegen gefaßt zureferirn alß stünde nunmehr schließlichen darvon zureden 
         Umbfrag 
         Trier  Wissen sich zuerinnern waß diß punctens halben furgangen und  caesar  vertröstet worden Hetten sich ires teils erclert dieweil der romerzug vor dem gemeinen pfennig fur gut ermessen alß lassen sie eß noch dabey pleiben dz derselb uff 16 monat regulirt in 4 jharn zuerlegen ziel uff Laetare 
         Cöln  Hetten sich  gesterig  auch nach ankunfft  ires hern  erclert das  Coln  nit finden mögen daß durch den weg deß romzugs  caesari  geholffen sonder der gemein pfennig fur christlich und furtreglich ermessen Hetten bevelch bey solchem voto zubleiben Allein dieweil de modo et quantitate yetzo zureden und der weg deß gemeinen pfennigs fur gut ermessen wollen sie alß dan de modo et quantitate auch   
         Pfaltz  Hetten sich erclert schwerlich vortzufaren in diesem punct biß  caesar  sich in neben puncten  wie diß tag gemeltt resolvirt waß sie auch schliessen wollen keins wegs geschlossen haben biß solche ksl resolution ervolgt mitt bedingung etc Sonsten die sachen an ime selbst anlangendt dieweil uff den römerzug geschlossen lassens dabey De modo et quantitate Dieweil die vorstimmende noch nit darvon geredt wollen die anhören und waß die nachstimmende sich ercleren und sich auch daruff ercleren 
         Sachsen  Placet nachmals römerzug doch dergestaltt daß inen bedenckhlich ausserhalb caesaris erclerung über die übergebne puncten zuprocedirn Doch die vorstimmende sich nit allerdings ercleret alß wöllen sie dasselb zuvorderst anhören 
         Brandenburg  Seyen nit gemeint die sachen uffzuhaltten hetten aber den bevelch in keinen puncten schließlich zubewilligen eß weren dann die puncten all verglichen so von den weltlichen Kff  anhero  verschoben dieweil  ir gnst her  nit befinden mög wie gegen dem turckhen hilff zethon da nitt inn Imperio zuvor bestendiger fridt gepflanzet Und such Brandenburg kein privat affection sonder publicum bonum Wollen also vortfahren doch ohnverbindtlich zur relation Daß werckh an ime selbst anlangendt Hetten sich erclert daß  caesar  mit yetz beschehener bewilligung wol zucontentirn und damitt zufriden sein könt damitt man uff den fall der not desto mehr gefaßt sein mög und man sich nit so gar entblösse Vergleichen sich mitt  Trier  uff 16 monat deßgleichen der zeitt Inn der relation uff 4 jhar erst ziel uff  Laetare anno 77  Und waß bey diesem puncten  caesari  mehr zureferirn da davon geredt wollen sich auch vernemmen lassen doch salva sua protestatione ut supra Do solche puncten erledigett wöllen alles daß thun waß zu gemeinem nutz und wolfart dinlich 
         Maintz  Sey beschlossen  caesari  hilff zulaisten uff den römerzug durch daß mehrer Dabey lassen sie eß pleiben De modo et quantitate weren die vota also geschaffen dz sie kein mehrers machen können Derwegen da die vorstimmende sich categorice ercleren alß wolten sie daß ir auch darzu reden Und wöll nunmehr zeitt sein dieweil der furstenrath deß punctens halben resolvirt vortzufahren 
         Umbfrag 
         Trier  Seyen gehörtt 
         Cöln  Seyen in irer meinung gehört Hetten bevelch woferr uff den gemeinen pfennig nitt geredt sich ferner nit einzulassen 
         Pfaltz  Repetunt ir vorig votum quoad resolutionis caesaris Sonnst der hilff halben ob sie bar sein soll oder ein vorrath  genant  werden zu waß legstetten warzu die hilff geschehen soll und warzu mans brauchen wöll stünde noch davon zureden Und  caesari  uff ein vorrath andeüttung zethon sonderlich dieweil der fridtstandt uff 8 jhar eingangen  Sonsten were ex incommoditatibus saepius dictis die zalfrist uff 6 jhar zuregulirn salvo voto der ksl erclerung halben Seye sonnst beschwerlich zucontribuirn da die chur- und fürsten am Reinstromb von wegen der niderlendischen krieg irer cammergefell entsetzt werden Sollte dahin zutrachten  wie dieselb abzuschaffen 
         Sachsen  Placet römerzug uff 16 monat dem fürstenrath zureferirn De modo und wieviel jharn haben noch darüber kein bevelch nitt der meinung daß werckh der contribution uffzuhaltten sonder  lich  dieweil  sie  caesaris resolution gewerttig uff die gemeine puncten der augspurgischen confessions verwanten  Hett  ir gnst her  vermeinet dieselb soltte zuvorderst ervolgt sein  doch mögen sie leiden dz man procedir Wollens anhören inmittelst inen resolution zukommen mög 
         Brandenburg  Repetunt prius votum 
         Maintz  Hetten gern gesehen daß dieser punct hett einhellig mögen richtig beschlossen werden Daß relatum in referente steckh wiß man den altten löblichen brauch wie  caesar  mit den Kff herkommen Weil dann der gantzen christenheit an diesem werckh viel gelegen alß bitten sie daß werckh dahin zubefürdern damit man einhellig ad relationem kommen und sie ein mehrers geben können Repetunt prius votum 
         Allein dieweil eß spat und der  hoffmeister Trautson  beschieden in puncto iustitiae diese stundt zureferirn alß  stunde  konte  man  morgen  um siebene wider zusammen kommen und diß expedirn anyetzo 
        
         Seindt vonn wegen  Meintz  Christoff Faber Dr cantzler  von wegen  Pfaltz  Johann Hartlieb doctor  von wegen Östereich abwesendt  Saltzburg    Joann Achilles Ilsung  vonn wegen  Beyern  vonn wegen der statt Cöln  Laurentius Weber vonn Hagen  secretarius und von wegen der statt Nürnberg  Johans Jacob Haller vonn Hallerstein  bey  der ksl Mt hoffmeister dem von Trautson  erschienen mitt anzeig  Punctus  iustitiae  Caesari  heimbgestellt assessores zuerfordern oder nitt  Demnach in der ksl Mt  proposition  vonn wegen der justitien anregens geschehen und meldung  geschehen  ob nöttig yemandts zu bericht der sachen uff die eingebne bedenckhen ettlicher cammergerichts personen  anhero  auß dem cammergericht zuerfordern  alß hetten zu vorbereittung die Kff und der stende gesanten denselben puncten erwegen Weil inen dann ohnwissendt waß fur bedenckhen in specie einbracht alß woltten sie der  ksl Mt  heimbgesteltt haben dieses selbst zuerwegen und  wa  sie eß für nottig achten yemandts auß dem cammergericht  anhero  zuerfordern oder nitt etc 
         Daruff erclert sich der  herr hoffmeister  daß sie der stendt anbringen gehört woltten der  ksl Mt  solches in underthenigstem gehorsam eröffnen Zweiffeltt nit  ir Mt  werden daruff waß zethon zuverfügen wissen 
        