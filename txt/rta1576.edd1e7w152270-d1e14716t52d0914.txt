 Freitag den 14 September   
        
         Fuldische sachen  Haben die würtzburgische  contra Fulda  zwo supplicationes erstlich in chur- dann in fürsten- und den reichsstett rath underschidlich ubergeben davon copi apud acta  +  und begert wie darinnen zufinden Welche im fürstenrath als baldt abgehört und was darinnen zethun in berathschlagung getzogen worden 
         Saltzburg  vermaint weil die sach hochwichtig und sich  Würtzburg  nit zubeclagen hab das er nit gehört an seinem rechten verkhürtz so hielt er dafür man solt inen die acta communicieren Weil aber dieselbig zum abschreiben nit geben worden und im ablesen nit ain jeder ufgetzaichnet oder ufmerckhen khünden woruff doch die merita causae beruehen so solt es  seinem gn  F und  herrn  nit zuwider sein das die würtzburgische weiter gehört und inen copei davon sie noch khein abschrifften heten mitgethailt werden solle 
         Baiern  mit erholung der uhrsachen worumb es beschehen solle helt auch dafür man soll inen copias mitthailen 
         Österreich  quod non dann es were ein vergeblich werckh und diente allein zuerlengerung und ufschub der hauptsachen Demnach ain thail dem andern nichts gestendig were auch was hievor gemeldt und fürkhommen  grambe bis posita  damit verzeret man die zeit wurde dem einen noch andern thail nit geholffen so begert  ir Mt  von den stenden nur ain guet bedunnckhen Man solte zuvor sehen ob der fürstenrath also in den hauptsachen gefast das die abschrifften zubewilligen zu dem man noch nit wissen khan was die kfl dises punctens halben zethun bedacht Derhalben so solt dis der würtzburgischen begeren eingestelt werden biß sich die kfl abgesandten mit dem Ff rath derwegen verglichen heten 
         Pfaltzgraf Philipps Ludwigs  halt darfür man solt den würtzburgischen copias mitthailen 
         Bremen  Man soll erwarten wie sich die forderungen der  constitution  in der hauptsachen wurdt anlassen 
         Pfaltzgraf Johann  Wie  Bairn  et  Pfaltzgraff Philipps Ludwig   
         Bamberg  Wie  Bairn  et  Pfaltz  man  solten  inen copias mitthailen 
         Saxen  Quoque sic man soll den würtzburgischen copias mitthailen 
         Brandenburg  Ut  Bremen  man soll inen copias mitthailen 
         Hertzog Julius zu Braunschweig  Wann man in diser sachen diffinitive sprechen oder erkhennen solte so hielt er darfür das man den würtzburgischen die copias nit verwaigern khöndte Weil aber die erkhandtnuß bei den stenden nit sonder  ir Mt  inen allein ufferlegt derselben ein  guet bedunckhen zugeben die stendt auch khain abschrifft davon heten so ließ er es bei  ir Mt decreto  verbleiben Concludit man soll sie der abschrifften halben ad  caesarem  remitieren 
         Aichstet  Ut  Österreich   
         Hertzog Wolfgang von Braunschweig  remittit illos ad  caesarem   
         Speier  Ut  Österreich  et  Braunschweig   
         Lunenburg  Man soll sehen wie sich die  unordinge  consultation anlassen wurdt 
         Straspurg  Idem prout supra Sovil die begerten abschrifften betrifft remitiert er die würtzburgische ad  caesarem   
         Gülch  Man mus zuforderst hören was die churfürsten zethun gesinnet seien 
         Costnitz  remitit illos ad  caesarem  weil es in der stendt macht nit steet 
         Pommern  helt darfür man soll den würtzburgischen die acta nit verhalten 
         Augspurg  auch Man soll den würtzburgischen die acta was sie nit haben communicieren 
         Wirttemberg  will in disem fhall der chürfursten bedenckhen erwarten 
         Padelborn  remitit illos ad  caesarem   
         Landtgraf Wilhalms zu Hessen gesandter  zaigt an wie das Sachsen und Hessen in den fuldischen schrifften  als solten sie wider  den abbt  was practiciert oder in diser sachen wiß nit was oder wie atentiert haben gar scharpff angetzogen weren worden  Saxen  wurdt ime sonder zweifel sein notturfft an gebürenden orthen fürzubringen und sich dises betzigs halben zuentschuldigen wissen Sovil aber  sein gn fürsten und herrn herrn landtgraff Wilhalmen zu Hessen  antreffen thuet were seinem mitgesandten und ime gantz frembdt fürkhommen das sie  iren gn F und herren  darinnen also angriffen dann  ir gn F unnd herr  hete bißanhero als ein frommer uffrichtiger mennsch die tzeit seines lebens so uffrichtigclich gehandlet das  sein f Gn  billich dises betzigs erubrigt und uberhaben gebliben solten sein Wol were nit ohne das der  abbt zu Fulda  vor der zeit in religione wider den religion friden enderung furgenommen darunder nit allein der adl sondern auch die burger in allen stetten sambt den andern underthonen wider ir gewissen  der ksl Mt declaration  getrungen vertriben und verjagt weren worden  darumben  ir gn F und herr  gantz genedigclich nachpeurlich und mitleidenlich zu ime geschickht inen des religion fridens erinnert darfür gebeten aber nichts geholffen  Und damaln daruf gestanden das leichtlich ufruer hete erweckht werden mögen weil er die predicanten so vor vil jaren und auch bei seinen vorfordern gewesenen abbten alda gewesen vertriben und jesuiter an die  stat  hinundwider geordnet het  Darumben so widerspricht er alles da  s  so in den hievor bemelten schrifften wider  sein gn F und herrn  bedeut oder ußgelegt werden wolte mit ußgetruckhter protestation und bedingung das  seinem gn F und herrn  verrer notturfft der zugefüegten injurien halben was die notturfft erfordert fürzunemmen und zuhandlen ohn benommen sonder in albeeg vorbehalten und bevorsteen solle 
         Alii haben es bis zu der vorigen consultation ob den würtzburgischen die begerte abschrifft mitzuthailen sein oder nit uffgeschoben 
        