 7 Julii   
        
         Caesar  Trautson  Harrach  Weber  Vihauser  7 Julii  Steir  Sterisch karndtisch cranisch und görtzisch gesanten ubergeben ire werbung und anpringen an die stendt  pitten inen befurderlich zu sein damit sie ein hilff erlangen mögen  Ist verlesen und stehet auff dem das sie ir erschopffung und eusserste nott clagen und  ausferen  Und pitten darauff ein beharliche hilff und ein baugelt als gleich zu willigen abgesondert   
         Den gesanten anzuzaigen das  ir Mt  sich irer vertrostung wol zuberichten wiss sei noch desselben erpittens mög auch leiden das dis furpringen ubergeben werde Allein weil  ir Mt  proponendo vermeldet wie auch wahr ist das jherlich 1600000 fl auff erhaltung der  grenitz  lauff  sie aber nur zehen setzen  muss man endern Item und zum andern Weil  ir Mt  unterschidliche hilff begern und  da  sie auch zwo unterschidliche begern solten solchs also vilfeltig begern und cumulatio der hilffen die stendt leichtlich unlustig machen und eins das ander verhindern mochte so sol man in sagen das sie baide petitiones in eine zihen und in genere ein hilff zu beschutzung und bauung der  grenitz  begern Sonsten den eingang  und  auch zustilisirn und ettlich wenig worten zu endern caetera placent 
         Und dieweil auch dabei meldung beschicht wie der  von Serin  seine unterthanen wol huldigen lassen  als  eins tails auch alberait gehuldiget habe welches keinswegs zugedulden so sol der  f Dlt Ehg Carln  bevollen werden den sachen nachzufragen und  ir Mt  ir gutachten zueroffnen wie  das  nit allein huldigung zuvorkommen sondern auch die die alberait gehuldigt widerumb herauszupringen Ist also dem  Ehg  geschrieben und den gesanten ir anttwort per decretum geben  danebens auch das furpringen an bemelten ortten corrigirt worden 
         Strasburg bischoff  entschuldigt sich des abzugs halben auss  Franckreich  das er nit kommen kan ad dietam 
         Sol nach dem abzug kommen   
         Passaw  entschuldigt sich propter negocia wil gar nit kommen 
         Admoneatur ut veniat   
         Ottingen  similiter   
        