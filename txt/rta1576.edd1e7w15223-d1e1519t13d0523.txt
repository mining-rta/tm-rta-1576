 23 Maii   
        
         Caesar  Trautson  Weber zw Erlach  Gemain pfenning  H Ilsung    item  Schwendi  item der  herr von Harrach  geben ire abgesonderte gutbedenken des gemainen pfennings halben    H Ilsung  acht noch dafur das der gemain pfenning in  propositione  zu begern und da der nit zuerhalten auff die heuser zugehn und nit auff den rom zug furts aus was baider orten fur impedimenta auch commoda vorhanden sein Der  von Schwendi  rath man mocht davon abstehn und die hilff stellen auff ein beharliche besatzung der  grenitz  und danebens eilenden widerstandt da sich ein zug zutruge  H von Harrach  similiter allein das er vermaint man solt die besatzung an reiter und knechten namhafftig machen 
         Darauff bedacht weil  Maintz    Saxen    Brandenburg  und  Baiern    de  item  Schwendi  und  Harrach  den gemain pfenning widerrathen das davon in  propositione  nix zumelden sondern die hilff ut per  Harrach  (sine tamen specificatione) in genere auff ein beharliche versehung der  grenitzen  und eilenden widerstandt zubegern und den modum den stenden heimzustellen doch kont man ad partem weg furschlagen  Darauff itzo die  propositio  zustellen die muste doch hernacher zw Regenspurg wider abgehort werden 
        