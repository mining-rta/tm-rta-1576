 6 Julii   
         Letzlich ist das mittel furgenommen das  ir Mt  alle kfl reth erfordert und sie ermanet als gleich auffs  rathaus  zugehn und in der beratschlagung vortzufaren sich auch idesmals (bis ein ider sein hern die sach zuschrieb und resolution erlanget) sich  von  ehe und zuvor sie von einander gingen der rathsstundt verglichen doch baiden thailn an irem rechten und herkommen unschedlich und unvergreifflich  Solchs ist auch baiden Kff zugeschriben mit ermanung sich furder zu ercleren damit  ir Mt  und gemaine sachen nit auffgehalten wurden ut in concepto  latino  so eo die abgehort worden   
        
         6 Julii    Caesar  Trautson  Harrach  Weber  Vihauser  Eodem die referirt  Dr Weber  wie die osterreichischen gewalthaber anzaigt das im furstenrath alberait der erst artikel so weit beratschlagt das  ir Mt  ein ansehenliche hilff bewilligt werden solte aber der gemain pfenning wolte gar nit passirn dan ob wol ettlich stendt in  denselben nit lissen zu wider sein so were doch das merer gantz dawider sonderlich aber Baiern Begerten demnach weiter beschaidt ad duo puncta nunc tractanda 1  Ob sie nachmals auff den gemain pfenning tringen oder aber  Nach dem die ausschus auff den  gemeinen pf  anschlag nach dem rö  zug geen ob  neben dem selben noch auff  andere mehr mittel davon der  her Ilsung  meldung gethan auff die ban pringen solten 2  Ob  Da  man jhe bei der stendt furschlag des romerzugs pleiben muste wie hoch dan die drei in propositione begerten hilffen nemblich ordinari besatzung der  grenitz  perpetuus exercitus und eilende hilff und widerstandt zusetzen und zubegern sein mochten 
         Nach vilem nachgedenken und votirn ist letzlich per  caesarem  dahin geschlossen In primo puncto ob gleich des gemain pfennings halben wenig hoffnung zutragen das dannoch als gleich nit davon auszusetzen sondern zuvermelden  ir Mt  hilten  Osterreich hilte  denselben nachmals fur das christligst gleichmessigst und austregligst mittel dadurch den sachen geholffen werden mögen Weil aber stendt sich dessen so hoch beschwerten  und  musten  es  ir Mt  sie es  dismals an sein ort stellen des versehens die stendt wurden im demnach weiter nachgedencken etc  Das aber itzo gleich  yber das mitel des römer zugs daruff  die stend geen noch  andere weg ex parte domus austriacae furgeschlagen werden solten ist fur unratsam geachtet sondern solte solchs noch zur zeit eingestelt und erwartet werden wes man sich im Kff rath ercleren und wie hoch man den romzueg darauff man gehet setzen wolle Als dan könne solchs replicando fuglicher geschehen 
         In secundo puncto wie hoch die hilff zusetzen ist bedacht das gleichwol dahin zu sehen damit man nit zuviel thue und die stendt nit unlustig mache und darumben weil die drei obbemelte  hilffen  alle also in specie zu  be  gern ein grosses ansehen haben und sondern zweifel nit alle bewilligt werden mochten so wurde das pest sein dieselben zusammen zu pauschen Also das zu ordinari besatzung der  grenitz  und unterhaltung eins krigsvolcks ein doppler romzug auff 5 jhar begert wurde Dan verners das die stendt  daneben  itzo als gleich dis reichstags  ein  auff ein  andere ansehenliche hilff gedechten  und anlegten  welche auff den fall der turgk selbst personlich  das nechst oder ein ander jahr heraus zoge oder ein heer schickte zu eilenden widerstandt zugeprauchen und erglecklich sein mochte und nit erst nott were deshalben ein Reichs tag auszuschreiben sondern wen sich ein solcher  fall und heerzug zutruge das man des geldts  und hilff  one alle weiterung und verzug hebig sein konte Und hiezu wurde vonnotten sein das die osterreichischen gewalthaber als so dismals die erste stim hetten die eusserst nott und turckische macht wol heraus streichen mit dem vermelden das ein ringes dis orts nit  alleine nit  erglecklich sondern es were an deme das man sich angreiffen und extrema zusammen setzen muste oder aber wer alles verloren wurde  sonst  ire Mt  wenig helffen und dannoch die stendt erschopffen 
         Und hatt man die raitung ungeverlich dahin gemacht wo also der doppel romzug auff funff jhar mocht erhalten werden das sich mitt des hauss Burgundts contribution auff achzehen tonnen golldts erlauffen wurde davon konten  ire Mt  erhalten jherlichs 8000 ringer pferdt 3000 geruste pferdt 5000 knecht Die wurden als dan in die besatzungen tails die ubrigen im veldt erhalten darauff  leff  jahrs zwolff tonnen golldts Das uberig sampt auch ir Mt landt und konigreich hilffen ging auff die ordinari besatzungen ut ante Trug sich aber ein eilender zug zu da muste der romzug dasselbig jhar virfach geben werden sonst konte man nit volgen Das man aber die  stenden  hilff auff das krigsvolck in specie begern und die anzall den stenden namhafft machen solte ist nit fur ratsam angesehen worden 
         Dieses bedenckens inhalt ist den osterreichischen gesanten noch desselben abents in schrifften zugestellet worden 
        