 29 Julii  et  30 Julii   
        
         Tota dies consumpta est in perlegendo des  hern von Schwendi  bedencken und discurs uber das ganz turckisch krigswesen  in quo tractat 
         Germaniam non sufficere in bellum contra turcas  Pacem amplectendam  Illam in defensione consistere  Requisita defensionis tam finium quam hostis  Ordo totius negocii et requisita etc  Quae quidem placerent omnibus 
         Darauff hat man weiter consultirt was gegen den stenden replicirt werden musse   
         Et placuit das nach ausfurung der gefahr und hochsten nott item des grenitz wesens und costens die petitio nachmals auff die  proposition  gericht werden solte mit anzaig das diese ire bewilligung gar zu gering und zur sachen nichts thue sondern muste auff andere weg gedacht werden und sie sich bass angreiffen sintemal auff ordinarii besatzung munition artolarei kundtschafften unterhaltung fridens etc so vil liffe das auch ein doppler romzueg nit erglecken mochte dieweil derselbig gantz unrichtig und vil daran abging  item allein den unterthanen beschwerlich  Darumb muste man auff andere gleichmessigere und austreglichere mittel als des gemain pfennings gedencken und auff sehen das der zorn Gottes mit vertruckung der armen leut nit uber uns  enzur  erwecket  Und weil dannoch so vil Kff  fur  so vil fursten so vil praelaten graven von adel stet etc closter communen etc solten  ir Mt  wol  ermessens wol weg zufinden sein das ein solche summa austragen mochten Doch was solche furschleg belanget item den neuen ritterorden solte der  her von Schwendi  zusammen sitzen und zwo schrifften verfassen dieselben den stenden ad partem furzupringen Man solt  sich  auch pitten das das Reich leut wolte dazu ordnen die nit allein sehen wie das gelt angelegt sondern auch mit in krigs rethen zugeprauchen sein mochten und das wesen dirigirn helffen Item muste man die eilenden hilff nit vergessen weil alle kundtschafften dahin gingen das der turck auffs jhar herraus zihen wurde Und weil die stendt zum friden rieten wer  ir Mt  nachmals genaigt denselben zuhalten Demnach aber dasselbig in guetem auffsehen verwarung der  grenitzen  und defension bestunde welche anders nit als durch stette besatzung erbauung der vesten munition reth krigsvolck etc ut per  Schwendi  zuerlangen und  ir Mt  jhe nitt muglich solchs zuerschwingen ideo stendt das pest thun musten etc Cum multis supra votatis 
         Eodem die ubergeben die gaistliche kfl rethe  ein  ir  bedencken wie der artikel von belegung der unterthanen gestelt werden solte  Belegung der unterthanen  pitten ut  ibidem   
         Mit dem  hern Ilsung  zuberatschlagen Sonst wardt dafur gehalten das mans bei deme was zu Augspurg  anno 66  verabschidt verpleiben lassen mochte Allein dazusetzen das wider desselbig niemandt mit der that beschwert werden solle 
         30 Julii   
         Haben  H Schwendi    vicecantzler  und  Ilsung  die obberurte artikel beratschlagt interim ich ein conceptum replicae ut supra begriffen 
        