 Donnerstag den 9 Augusti   
        
         Ist der punct mit der Reichs matricul im furstenrath ausschuß tractiret unnd derselb dahin bewogenn das die exemptionsachenn beim proceß des chammergerichts soltenn gelaßen unnd dem fiscal zuprocediren bevolhen werden 
         Was den die moderation sachen anlanget derhalben solts bey dem in  anno 70  ufgerichteten abschiedt bleiben und die eingefallene mengel folgender gestalt corrigirt und geendert werden 
         Erstlich weil kein erkundigung eingenohmmen auch von etzlichenn der tage gar nicht bestrickett wie den von dem frenckischen kreise beschehen das die nachmalß eingenohmmen unnd die tage gewißlichen besucht werden 
         Zum andern weil die gesandtenn keinen bevelch gehabt das sie darmit nachmalß sollen abgeferttiget werdenn 
         Zum dritten ob wol etzliche bevelch bracht weil sie aber doch der eide nicht erlaßenn das solchs nochmalß geschehe 
         Unnd  letzlichenn das die churfursten keinen eigenen sondernn mit unnd beneben den deputirten einen sampt rath halten 
         [] 
         [] 
        