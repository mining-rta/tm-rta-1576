 30 Septembris  a prandio 
        
         Trautson  Harrach  Schwendi  Weber  Vihauser  Warden der stendt vorgemelte relationes verlesen et 
         Turckenhilff  1  Duplica statuum in 1 articulo turcico  sampt auch einem sondern  bedencken des  hern Ilsungs  so er daruber verfast Bewilligen die stendt 60 monat in 6 jahrn zu zalen Heben an  Martini anno 1576  die erst zalung 5 monat  Letare  et  Nativitatis Mariae anno 77  ides 5 monat und darnach jerlich 10 monat zu zwai teilen bis auff  Letare anno 82  ubi cessant und solchs zur beharlichen hilff Zur eilenden hilff wan in der zeit der turgk herraus kumpt oder ein bellerbeg schickt willigen sie neben den andern ordinario noch 10 monat im selben jhar zu berurten zilen 
         2 Wie die hilff anzulegen wollen sie auff dem deputationtag  beratschlagen Steir Karnten Crain etc solln auch auss solcher hilff bedacht werden etc ut ibi Cum annexa adhortatione das  in  Niderlandt  soll fridt gemacht werden 
         Darauff ist bedacht 
         Das die stendt nach gelegenheit der schweren zeitten der sachen gnug thuen und darumb  ir Mt  es pillig dabei pleiben lissen und es zu danck annemmen Darumb zu anttworten  ir Mt  hetten auss tringender nott die ding mussen also vor augen stellen wisten sonsten die schweren zeitten wol und wolten irer gern verschont  Weil aber die grosser not der ringern und gemaine der sonderbarn pillig vorzuzihen hetten  ir Mt  mussen diss suchen thun Demnach sich dan stendt also angriffen und jhe dismals merers zuthun nit vermochten  so nemen  ire ksl Mt  solch ir guthertzige bewilligung zu danck ane und wolten der zalung also warten und sich unzweifenlich versehen sie wurden die also ein ider seiner angepur nach unseumig und also laisten das aus dem verzueg kein nachtail zuwarten und solchs auch in guter reichsmuntz thuen sintemal sie wisten was schaden  ir Mt  und abgang  ir Mt  ettwa hivor von wegen böser bezalung zugestanden Und ob wol ir Mt notturfft wolt erfordern  die zill  zw versehung der  grenitzen  ettwas merers zuhaben und also die zil einzuzihen so lissen sie es doch auch bei dem wie es bedacht pleiben Wolten sich aber der eilenden hilff halben  Item eilenden widerstandt  (weil der turck sein macht alle daran setzt zog auff vil hauffen musten die grenitz heuser vil stercker besetzt sein darauff allein ein monat so vil liffe als die eilent hilff austrug wer dem Reich all sein wolfart daran gelegen und  ir Mt  nit muglich damit  abzutreiben  )  versehen wo die nott so gross furfile stendt wurden auff ir Mt ersuchen sich in denselben nach gelegenheit mittleidlich erzaigen Sonsten das gewiß sein das  ir Mt  ausser eussersten nottfals  nit wolten beschweren 
         Was versehung der  grenitz  und anwendung der hilff belanget hetten  ir Mt  leiden mögen das hie davon geredt worden were Weil aber gesante dazu nit gefast lassen sie es bis auff den deputationtag auch beruhen  Allein weil  Und wolten  ire ksl Mt  in des dazu ein anfang machen und hizwischen vleiß ankeren das sie der austeilung halben mit iren königreichen und landen auch handlen und  sie  die deputirten solchs berichten mochten zu destopesseren beratschlagung Aber hiezwischen auch die hilffen  fur  einzihen lassen Was man sich Steir Karnten und Crain halben erpitten soll davon ist nix geredt Wurdt aber in dem nehern artikel von austailung der hilff begriffen 
         Was die krigsreth mustermaister und zalmaister anlangt hetten  ir Mt  wie noch gerne gesehen das die stendt imandt dazu deputirn damit man sehe wie gehauset Weil es aber verplieben und stendt  ir Mt  das wesen allein vertrauen sollen sie sich versehen das  ir Mt  damit auffrichtig erbar und dermassen umbgehn und die hilffen  so wol des Reichs alls irer erblandt  zu keinem andern usus anwenden auch zu den ampten Reichs leut so wol als ire landleut zihen und sich also erzaigen wollen das sie damit zufriden sein sollen Also auch mit zalung des krigsvolck nit mit tuch oder andern sonder barer muntz  doch  wie sie der ortten gebig ist Das gleichwol bis dahero ettwa tuch oder ander untergelauffen hab die gross nott verursacht das  ir Mt  sonst nit auffkummen konden  Nota Das wort  Reichs muntz  herauß zulassen hoc loco  Proviandt halben sei bisher nit mangel gewesen ausserhalb eingefallener teurung neulicher jharen  Ir Mt  wollen aber auch wo ettwas mangelt inselben solche ordnung furnemen das kein mangel erscheinen soll 
         So vil  Quantum  ad  Dr Ilsingi  bedencken  ob die stendt den alten oder neuen  anschlag  moderirten anschlag erlegen solln sei itzo nit anzuregen dan alberait hivor dem  hern Ilsung  und  fiscal  deswegen ein decret geben worden Aber das ratione fiscals proceß alle zill in ein proces  kommen das sei gut und nottig anzuregen auß des  fiscals  jungstem bedencken so in matricula uberschickt worden  Caetera ut supra 
         Was Niderlandt belangt das sol man  ir Mt  referirn ob sie bei irer furgenommen legation beruhen oder sich eines andern erpitten wolten Nempe ut sequitur  Den friden in  Niderlandt  belangen mocht  ir Mt  erholen was  ir Mt  bisdahero gethan und wie gern sie die sach richtig gemacht hetten per  scribendum  primo deinde ettliche schickung aber nichts erlangen kunden  Ir Mt  wolte aber noch nit ablassen und sehen wie den dingen zuthun mit gar gutem erpitten etc  Doch  alb  ad  caesarem  prius damit man wiß ob  ir Mt  wolten noch auff irem vorhaben der schickung in  Niderlandt  bestehn oder ein anders bedencken  Dominus a Schwendi  voluit man sol der stendt bedencken in causa Niderlandt erfordern  Und sol das alles in ein concept verfast und abgehort werden kon man dazu und davon thun nach befindung 
         2 articulus 
         Landfriden  Ist der stendt triplic in 2 articulo pacis  verlesen Und dieweil sie nit weiter zu pringen und simpliciter bei dem beruhen was zw Speir verabschidet  die sach auch der stendt propria ist so pleibt es dabei 
         3 articulus 
         Iusticia  Ist der  stendt duplic in 3 articulo  verlesen 
         Quia respondent  quod  placet bene pleibts dabei allein das mans zur visitation indenck sei 
         Ritterorden  Lassen in die stendt ir Mt furschlag gefallen  wollen aber zum deputationtag  verner davon tractirn Interim sol  ir Mt  den dingen ein anfang machen 
         Placet Und soll hizwischen bei  Hispanien    Florenz    Sophoi  irer orden halben bericht genommen  item die baide  teutsch-  und  johansermaister  her beschriben und mit inen gehandlet werden damit man aller dings zu Franckfort  gefast erscheinen möcht Es sollen auch die stendt ermant werden interim in den kraissen auch davon zu tractirn und nachdenckens zu haben  dabei  damit  sie ad deputationem gefast seien 
        